Leader: Emil Boc, Prime-minister of Romania
Title: Speech at the launch of the democrat-liberal candidates for the local elections by the president of the Democrat-Liberal Party, Emil Boc.
Date: 6 May 2012
Length: 1370 words
Link: http://www.politicaromaneasca.ro/files/fisiere/discursBoc.pdf
Discursul preşedintelui PDL, Emil Boc, la lansarea candidaţilor democrat liberali
6 mai 2012 , Sala Polivalentă 

Bine v-am regăsit! Şi bine aţi venit la evenimentul nostru de lansare a candidaţilor PDL pentru alegerile locale din iunie 2012. Bine aţi venit la Bucureşti! Dragii mei colegi, în politică este la fel ca şi în viaţă, şi în viaţă ştim bine că adevăratele caractere şi adevăraţii oameni se cunosc şi îi recunoaştem atunci când suntem la greu. La bine, sunt foarte mulţi alături de noi, şi în plan personal, şi în plan de partid, dar la greu rămân cei care cu adevărat cred în PDL şi cred în valoarea noastră. Pentru asta vă mulţumesc dumneavoastră că, indiferent cât de greu v-a fost şi de greu ne este, această fibră autentică a PDL ne va ajuta să câştigăm bătăliile politice viitoare, aşa cum le-am
câştigat pe toate, din 2004 încoace. Ştiu că nu a fost un lucru uşor ca în aceşti ani să faceţi
 zid în jurul PDL şi să rezistăm în aceste vremuri grele. Vă spun iarăşi, foarte deschis şi cu toată sinceritatea, n-avem niciun motiv, noi, pedeliştii, să regretăm ce am făcut sau să ne fie ruşine de ceea ce am făcut. Vreau să ştiţi că prin ceea ce dumneavoastră aţi făcut alături de PDL, aţi evitat şi am evitat ca această ţară să ajungă în coşmarul datoriilor greceşti sau în coşmarul spaniol al ceea ce înseamnă şomaj şi inflaţie. Aţi făcut aceasta dumneavoastră, iar acest partid, repet, ar fi trebuit să-I fie ruşine dacă fugea în faţa unei asemenea responsabilităţi şi să nu apere România de greutăţile prin care a trecut. Acest partid şi-a sacrificat voturi şi imagine pentru ca România să traverseze această
perioadă de criză economică şi sunt convins că şi răsplata politică va veni. Important este să fim inteligenţi şi să ştim, la momentul potrivit, să culegem roadele politice ale muncii noastre. Pentru asta, dragi colegi, vă mulţumesc că aţi fost oameni adevăraţi, caractere adevărate, adică sunteţi pedelişti adevăraţi. În asta constă forţa şi puterea PDL. Da, e adevărat, am şi greşit uneori. Au fost, în aceşti ani, şi oameni care din oportunism s-au lipit de noi. A fost un partid care de la 7% a întrecut peste 30%/, inevitabil au fost şi oportunişti. Acum, aici, uitaţi câţi suntem, oameni buni.
Uitaţi cum arată această sală. Această sală este plină de oameni autentici, de oameni care, repet, pun umărul la greu nu numai atunci când ne este bine. Pentru asta vă apreciem şi pentru asta vom merge împreună să câştigăm următoarele alegeri. PDL a scos România din vijelia crizei economice. Dacă astăzi ţara noastră stă dreaptă în faţa furtunii, care încă mai este în Europa, este datorită dumneavoastră, datorită faptului că la timp s-a făcut ce trebuie şi din timp, ca România să nu fie îngenunchiată de criza economică. Aşa încât aveţi încredere că prin ceea ce am făcut, prin competiţia în care vom intra în zilele următoare vom da PDL-ului ceea ce cu toţi ştim că vom avea- revenirea în decembrie la guvernare. Obiectivul PDL este foarte clar: întotdeauna prima bătălie care urmează este cea mai grea, şi bătălia localelor este cu adevărat o bătălie grea./matofanei/denisse u
vom câştiga alegerile uşor, dar sunt convins că ne vom reconfirma rezultatul din 2008, ca primă etapă, pentru ca, în decembrie, preşedintele României să invite, din nou, Partidul Democrat Liberal, să formeze Guvernul şi să continue guvernarea, însă primul pas îl vom avea în 10 iunie, data alegerilor locale, când vom reconfirma procentele pe care le-am avut în 2008. Cei 869 de primari şi cei 14 preşedinţi de consilii judeţene vor constitui baza şi nucleul, pentru revenirea noastră la guvernare, în decembrie 2012. Vreau să ştiţi că ce se discută în aceste zile, tema reîntregirii salariilor, este 100% produsul şi efortul PDL. Acest lucru a fost şi va fi posibil, datorită eforturilor pe care guvernele PDL, reprezentate de mine şi de domnul Ungureanu, au făcut posibil ca astăzi să
putem discuta despre aceste lucruri. Vreau să ştiţi că, încă din scrisoarea cu Fondul Monetar Internaţional, din decembrie 2011, şi din raportul la bugetul pentru 2012, am pregătit această măsură. În economie, să ştiţi că nu sunt miracole care să se întâmple peste noapte. Comisia Europeană sau Fondul Monetar Internaţional nu ar accepta nici un fel de reîntregire a salariilor, dacă n-am fi pregătiţi din punct de vedere economic; or, asta a făcut Partidul Democrat Liberal. Am luat acele decizii necesare, dar, acum, repet, ţara este în măsură să stea dreaptă în faţa greutăţilor economice din Uniunea Europeană şi să ştiţi că în afara ţării foarte mulţi se întreabă cum a reuşit această ţară. Cum a reuşit ca, de la o cădere economică de minus 7 în 2009, să ajungem la + 2,5 în 2011 şi să continuăm creşterea economică în 2012. Cum am reuşit, de la un potenţial deficit de minus 14, dacă am fi urmat politicile lui Tăriceanu, să ajungem la 3% deficit, în 2012. Aceste
lucruri încearcă cei din Uniunea Europeană să facă astăzi, pentru a salva euro. Astăzi, România are o datorie publică printre cele mai scăzute din Uniunea Europeană. Dacă ne-am fi aruncat în politici populiste, România era în coşmarul Greciei sau al Spaniei, cel puţin, astăzi. Pentru că acest partid şi dumneavoastră aţi făcut sacrificii, pentru asta, România este stabilă, pentru asta trebuie să avem curajul şi demnitatea să stăm în faţa oricărui român şi să explicăm aceste lucruri, pentru că eu vă spun încă o dată: avem toate motivele să fim mândri că suntem PDL-işti, pentru ceea ce am făcut
pentru România, şi sunt convins, aşa cum v-am spus, că şi răsplata politică se va întoarce, în perioada următoare./rduinu/sdm2 n încheiere, două cuvinte despre ceea ce avem în faţă, din punct de vedere politic. Este foarte clar: Partidul Democrat Liberal nu va vota Guvernul Ponta. Nu se poate să votezi un guvern, un guvern penal, plin de incompatibili şi care, prima măsură pe care o propune este să majoreze cu 16% numărul portofiilor guvernamentale. Asta e forma de respect al PSD-ului, a USL-ului faţă de români, mărind numărul de ministere într-o perioadă în care, încă, România şi Europa are nevoie de foarte multă atenţie şi prudenţă. La ei, însă, cele mai importante lucruri sunt ciolanele - că sunt guvernamentale sau de altă natură - şi satisfacerea intereselor private şi de grup ale celor din USL. Altfel cum se explică să propui un guvern cu foarte mulţi oameni cu
probleme penale şi de incompatibilităţi? Cum se explică faptul că acest guvern, pe care îl anunţă Ponta, are ca prim obiectiv să renunţe la ceea ce au votat românii în 2009 şi anume reducerea numărului de parlamentari la 300? Ce respect mai au aceşti oameni faţă de democraţie şi faţă de votul dat de oamenii noştri, dat de români, de fapt, la referendum? Acestea sunt forme profunde de încălcare a respectului necesar într-o democraţie. Ce guvern poate fi acesta care propune la Educaţie un personaj extrem de controversat, care-şi propune, în primul rând, să omoare învăţământul de stat,
să introducă, din nou, furtul la bacalaureat şi mediocritatea în învăţământul românesc? Asemenea ministru, un asemenea guvern nu va fi susţinut niciodată de PDL. Această reformă a educaţiei pe care am făcut-o cu atâta greutate şi vedeţi că aprecierile sunt peste tot în Europa şi românii au văzut ce înseamnă să ai un bacalaureat corect şi să pui pe fiecare să primească o diplomă care să aibă acoperire în spate. Ce vrea, de fapt, USL-ul? Să revină, din nou, la fabricile de diplome fără acoperire. Acestea îngroapă România, pentru că îngroapă performanţa. Cu un asemenea guvern, niciodată PDL nu va fi de acord şi va milita împotriva unui asemenea demers. Trebuie să apărăm toate aceste lucruri sănătoase pe care le-am făcut, chiar dacă ne-au costat politic: că e reforma
educaţiei, că sunt reformele din justiţie, că este reforma Codului Muncii, sunt lucruri sănătoase şi care dau un mod altfel de a gândi în această ţară. Aceste lucruri trebuie apărate de noi, pentru că ele reprezintă sănătatea sistemului politic românesc. Pentru asta, dragi colegi, urmează să intrăm în bătălia electorală locală. Voi fi alături de dumneavoastră şi, împreună, vom câştiga alegerile locale.
Aşa să ne ajute Dumnezeu!
