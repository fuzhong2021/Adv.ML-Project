                                                                                                                  Тоҷикӣ Русский English ‫اﻟﻌرﺑﯾﺔ‬

                                             ПРЕЗИДЕНТИ ҶУМҲУРИИ ТОҶИКИСТОН
                                                                                    Ҷустуҷӯ...


  Асосӣ   Вохӯриҳо   Суханрониҳо   Сафарҳои дохилӣ   Сафарҳои хориҷӣ   Фармонҳо   Паёмҳо    Барқияҳо   Суҳбатҳои телефонӣ    Аксҳо


Суханронӣ дар маросими оғози корҳои бунёди боғи нав дар ноҳияи Бобоҷон
Ғафуров
                                                                                                                     ХАБАРҲО
20.03.2008 14:00, ноҳияи Бобоҷон
Ғафуров                                                                                                              Ҷаласаи Кумитаи тадорукоти
                                                                                                                     ҷашни 30 - солагии
                                                                                                                     Истиқлолияти давлатии
                                                         Ҳамватанони азиз!                                           Ҷумҳурии Тоҷикистон
                                                         Ҳозирини гиромӣ!                                            28.02.2018
                                                                                                                     Маҷлиси Ҳукумати Ҷумҳурии
                                                         Пеш аз ҳама шумо - ҳозирини гиромиро, ки                    Тоҷикистон
                                                         намояндагони ҳамаи шаҳру ноҳияҳои вилояти                   28.02.2018
                                                         меҳмоннавоз ва меҳнатқарини Суғд мебошед ва                 Иштирок дар ҷамъомади
                                                         тамоми мардуми шарифи Тоҷикистонро дар                      тантанавӣ ба ифтихори 25 -
                                                                                                                     солагии таъсисёбии Қувваҳои
                                                         остонаи фарорасии ҷашни хуҷастаи Наврӯз                     мусаллаҳи Ҷумҳурии
                                                         самимона табрик гуфта, ба ҳар як хонадони                   Тоҷикистон
                                                         кишвар иқболи нек, рӯзгори осуда ва файзу                   23.02.2018
                                                         баракати баҳорӣ орзу менамоям.                              Суханронӣ дар маҷлиси
                                                                                                                     тантанавӣ бахшида ба 25-
                                                                                                                     солагии таъсисёбии Қувваҳои
                                                         Ҷашни Наврӯз яке аз суннатҳои қадимаи ниёгони               Мусаллаҳ
                                                         ориёии мо -тоҷикон ва мероси арзишманди                     23.02.2018
                                                         гузаштагони фарҳангпарвару тамаддунсозамон
                                                                                                                     Ба имзо расидани як қатор
                                                         буда, аз фарорасии фасли зебои баҳор мужда                  қонунҳо
                                                         медиҳад.                                                    22.02.2018
                                                                                                                     Тақдими мукофотҳои давлатӣ
Мувофиқи тақвимҳои аҷдодии мо ва ҳисоби мунаҷҷимони гузаштаамон, ки ба ақидаи мутахассисон                           ва рутбаҳои навбатӣ ба
ҳатто дар замони муосир низ аҳамияти худро аз даст надодаанд, Офтоб ҳар сесаду шасту панҷ рӯз ва                     хизматчиёни ҳарбӣ
чанд соати дигар ба аввали дақиқаи Ҳамал бозмегардад.                                                                21.02.2018
                                                                                                                     Ба истифода додани бинои
Ин лаҳзаро баробар шудани ҳисоби шабу рӯз, яъне замони эътидоли баҳорӣ ва иваз шудани сол                            истиқоматӣ барои 200 оилаи
гуфтаанд.                                                                                                            хизматчиёни давлатӣ дар
                                                                                                                     маҳаллаи Зарафшони шаҳри
                                                                                                                     Душанбе
Дар ин бора, аз ҷумла доир ба оғози таърихи асосгузории Наврӯз ва номгузории солу моҳҳо                              21.02.2018
муаллифони сарчашмаҳо чунин хабар додаанд: «Вақте ки Ҷамшед ба подшоҳии мулуки Аҷам биншаст,                         Мавриди баҳрабардорӣ қарор
хост, ки айёми сол ва моҳ, яъне фаслҳои сол ва моҳҳоро ном ниҳад ва таърих созад, то мардумон                        гирифтани бинои нави
онро бидонанд.                                                                                                       факултаи ҳавопаймоии
                                                                                                                     Донишкадаи ҳарбии Вазорати
                                                                                                                     мудофиа
Ва бингарист, ки бомдоди он рӯз Офтоб ба аввали дақиқаи Ҳамал омад, мӯбадони Аҷамро гирд овард                       21.02.2018
ва бифармуд, ки таърих аз ин ҷо оғоз кунанд…                                                                         Ифтитоҳи Маркази
                                                                                                                     идоракунии Қувваҳои
Бад - ин далел ҳар сол чун як давраи Офтоб ва чаҳор қисм аз ин соли бузург бигзарад, Наврӯзи Бузург                  мусаллаҳи Ҷумҳурии
                                                                                                                     Тоҷикистон
ва нав гаштани аҳволи олам бошад».                                                                                   21.02.2018

Чунон ки мебинем, рамзи нахустини Наврӯз нур ва рӯшноии зиндагибахши офтоб буда, дар навбати                         Суҳбати телефонӣ бо
                                                                                                                     Президенти Ҷумҳурии
худ маънои оғози баҳор, офариниши ҳаёт, эҳёи дубораи табиат, оғози зиндагии тоза ва зебову                           Қазоқистон Нурсултон
хуррамро ифода месозад.                                                                                              Назарбоев
                                                                                                                     19.02.2018
Ва маҳз аз ҳамин нуқтаи назар мардуми мо аз давраҳои бостон то кунун ин рӯзро ҳамчун ҷашни соли
нави миллӣ бо шодиву фараҳ интизор мешаванд, ба истиқболи ин рӯзи муборак оинҳои наврӯзиро                                        ҲАМАИ ХАБАРҲО
баргузор карда, рӯзгори ояндаи худро бо нияту нақшаҳои нек оғоз менамоянд.

Махсусан, пос доштани хотираи гузаштагон, ба ҷой овардани эҳтироми падару модарон ва умуман
калонсолон, меҳрубонӣ кардан ба кӯдакон, авфи гуноҳи ҳамдигар, кушодани дасти хайру сахо ба
ятимону маъюбон, оилаҳои камбизоату ниёзмандон ва дар маҷмӯъ пос доштани суннатҳои неки
наврӯзӣ инсонҳоро ба роҳи ростиву адолат ва некиву накӯкорӣ ҳидоят месозад.

Наврӯз инчунин аз оғози зуҳураш ҳамчун рамзи баҳор ва оғози баракати сол ба зиндагии мардуми мо
рӯҳи нав ва таровати тоза бахшида, бешубҳа иди воқеии кишоварзон ба шумор меравад.

Нақши баҳорона ва созандаи он пеш аз ҳама дар шудгори замин, пошидани донаи умед, шинонидани
ниҳолҳои мевадиҳанда ва гулу буттаҳои ороишӣ, тоза кардани наҳру ҷуйборҳо, ба тартиб овардани
хона ва ашёву асбоби рӯзгор, ободонии маҳалли зист, инчунин покии қалбу андеша ва рӯҳи инсонӣ
таҷассум меёбад.

Тибқи анъанаи дерин бо оғоз ёфтани фасли баҳор дар тамоми қаламрави мамлакат маъракаи
ниҳолшинонӣ суръати тоза мегирад, ки ин амри хайр бешубҳа, боиси боз ҳам сарсабзу обод шудани
Ватани азизамон-Тоҷикистон мегардад.

Мехоҳам хотирнишон созам, ки мардуми мо аз қадимулайём шинонидани ниҳол ва нигоҳубини онро
ҳамчун ҷузъи фарҳанги миллӣ ва гузашта аз ин, қарзи инсонӣ мешуморанд.

Натиҷаи ҳамин аст, ки гузаштагони ободкорамон барои мо дарахтону боғоти зиёдеро ба ёдгор
мондаанд ва мо низ дар навбати худ вазифадору қарздорем, ки пайваста ба ободониву созандагӣ
машғул шуда, аз худ боғу бӯстон, шаҳру деҳоти обод ва хулоса номи нек боқӣ гузорем.

Зеро бузургони мо дар ин маврид гуфтаанд:

Барои одамият се нишона:
Нахуст фарзанд, пас бунёди хона,
Ниҳолеро ба ҳосил парваридан,
Бувад ин се нишона ҷовидона.

Шукри истиқлолияти давлатӣ, ки имрӯз мардуми мо дар тамоми қаламрави кишвар бо шодиву хуррамӣ
ва эҳсоси гарми ифтихор аз Ватани орому осуда Наврӯзро ҷашн гирифта истодаанд.

Ин наврӯзгоҳи идонае, ки ҳоло дар ноҳияи Бобоҷон Ғафуров ороста шудааст, натиҷаи оромиву сулҳу
суботи сарзаминамон ва ваҳдати миллатамон аст, ки таҳкурсии мустаҳками он шонздаҳ сол қабл дар
шаҳри бостонии Хуҷанд гузошта шуда буд.

Мо имрӯз дар остонаи ҷашни фархундаи Наврӯз бо мақсади бунёди боғи нав ва ба як гӯшаи
дилписанди мамлакатамон табдил додани ин мавзеи Ватанамон ҷамъ омадаем, ки ин рӯйдод шукӯҳу
ҷалоли оину суннатҳои наврӯзиро боз ҳам зиёда мегардонад.

Мувофиқи лоиҳа боғи мазкур бо истифода аз таҷрибаву анъанаҳои миллӣ ва санъати боғдории муосир
дар майдони зиёда аз 100 гектар бунёд шуда, дар ин кори хайр намояндагони ҳамаи шаҳру ноҳияҳои
вилоят саҳм мегузоранд.

Дар ин боғ зиёда аз 60 ҳазор бех навъҳои гуногуни дарахтони мевадиҳанда ва сояафкану ороишӣ
инчунин гулу гулбуттаҳо шинонида мешаванд.

Дар даромадгоҳи боғ бунёди чойхонаи миллӣ, бинои маъмурӣ ва маҷлисгоҳ, бошишгоҳ ва толори
намоишгоҳ, гармхона барои кишти сабзавоти барвақтӣ, ниҳолхона барои парвариш ва зиёд намудани
дарахтони мевадиҳанда, сехҳо барои хушконидани мева ва коркарди меваю сабзавот, ҳамчунин
мағозаву нуқтаҳои фурӯши маҳсулоти кишоварзӣ пешбинӣ шудааст.

Мо ният дорем, ки дар оянда намунаҳои ҳамаи навъҳои дарахт ва гулу гиёҳҳои нодири тамоми гӯшаву
канори Ватани азизамонро дар ин боғ гирдоварӣ намуда, онро мисли Боғи миллии шаҳри Душанбе ба
осорхонаи табиати зиндаи Тоҷикистон табдил диҳем.

Бовар дорам, ки баъд аз чор сол дарахтоне, ки имрӯз бо дасти худ мешинонед, борвар гардида,
дастархони мову шуморо анвои гуногуни меваҳои хушлаззат ва сабзавоти ин боғ зебу зинат медиҳанд.

Ҳадафи асосии мо аз ташкили боғу токзорҳо ва гулзору гулгаштҳо ба мавзеъҳои хушманзараву
роҳатафзо ва дилнишину сарсабз табдил додани гӯшаву канори мухталифи Ватанамон мебошад.
Худатон тасаввур кунед, ки агар дар як мавсим ба ҳар нафар аҳолии мамлакатамон шинондани як
ниҳол ё як буттаи гул рост ояд, дар се-чор соли наздик Тоҷикистон ба як боғи ободу шукуфо ва
кишвари сабзу хуррам мубаддал мегардад.

Шукр, ки мо барои анҷом додани ин амали савоб ҳамаи шароити зарурӣ – обу хок, офтобу ҳавои
мусоид ва замину майдонҳои мувофиқ ва муҳимтар аз ҳама халқи заҳматкаш, таҷрибаву анъанаҳои
неки созандагиро дорем.

Аз ин лиҳоз, ба ҳамаи сокинони Тоҷикистон, ки дар маъракаи имсолаи ниҳолшинонӣ фаъолона ширкат
меварзанд, изҳори ташаккур менамоям. Ва умедворам, ки аз ин рӯзҳои офтобӣ пурсамар истифода
бурда, бештар ниҳол мешинонанд ва ба парвариши онҳо ба таври ҷиддӣ машғул мешаванд.
Бинобар ин, вазифаи имонӣ ва қарзи шаҳрвандии ҳар як фарди худогоҳу худшинос ва ватандӯсту
ватанпарвар аст, ки дар амри хайри ободу зебо гардонидани Ватани азизамон- Тоҷикистон саҳми
фарзандӣ ва содиқонаву софдилона гузорад.

Ҳамчунин бо истифода аз ин фурсати муносиби идона бори дигар ба ҳамаи шумо-ширкаткунандагони
ин маъракаи муҳим ва тамоми мардуми шарифу заҳматдӯсти кишвар муроҷиат карда, хотирнишон
месозам, ки бо дарназардошти равандҳои афзоиши нархи маҳсулот, аз ҷумла маводи озуқаворӣ дар
бозорҳои ҷаҳонӣ бояд дар фикри ҳосили имсола бошанд.

Як масъаларо ҳамеша бояд дар хотир дошт, ки болоравии нарху навои бозори ҷаҳонӣ аз мову шумо
вобаста нест, аммо аз неъматҳои худододи Тоҷикистон-замини ҳосилхез, оби фаровон ва рӯзҳои
офтобӣ оқилонаву самаранок истифода карда, талаботи бозори дохилиро бо маҳсулоти кишоварзии
худӣ то ҳадди имкон таъмин кардан бевосита аз худи мо ва аз меҳнати ҳар як фарди ватандӯст, пеш аз
ҳама сокинони деҳот ва роҳбарони хоҷагиҳои кишоварзии мамлакат вобаста мебошад.
Ҳозирини гиромӣ!

Дар тӯли қариб як соли охир бори сеюм аст, ки ба вилояти Суғд сафари корӣ анҷом дода, бо мардуми
заҳматкаш ва сарбаланди шаҳру ноҳияҳои гуногуни он вохӯриҳои сершумор доштам.

Дар ҷараёни ҳар як сафар ва ҳар як мулоқот бо аҳолӣ итминон ҳосил кардам, ки мардум сиёсати
пешгирифтаи давлатро доир ба ободонӣ ва созандагии Ватан самимона дастгирӣ мекунанд ва аз
ояндаи шукуфони Тоҷикистони соҳибистиқлол дилпур ҳастанд.

Бояд зикр кард, ки дар як муддати кӯтоҳ дар қаламрави вилоят як силсила мактабу кӯдакистонҳо,
муассисаҳои тандурустиву фарҳангӣ ва хонаҳои истиқомативу нуқтаҳои хизматрасонӣ бунёд ва
таҷдиду таъмир гардида, як қисми онҳо аллакай ба истифода дода шуданд.

Ҳоло дар маркази вилоят сохтмони варзишгоҳи замонавӣ барои 25 ҳазор ҷои нишаст, Кохи матбуот ва
маҷмааи меъмории устод Абӯабдуллоҳи Рӯдакӣ босуръат идома дорад.

Имрӯз низ дар доираи чорабиниҳои наврӯзӣ ва вусъатбахшӣ ба корҳои ободониву созандагӣ хишти
аввали се бинои нави баландошёнаи истиқоматиро барои кормандони соҳаҳои буҷетӣ гузоштем ва
корҳои таҷдиду таъмири бинои литсеи Президентиро барои кӯдакони лаёқатманд оғоз намудем.

Илова бар ин, дар ояндаи наздиктарин таҷдиди боғи марказии фарҳанг ва истироҳати ба номи Камоли
Хуҷандӣ дар назар дошта шудааст, ки дар гӯшаҳои ин боғ хона - музейҳои этнографӣ бунёд карда
хоҳанд шуд. Инчунин корҳои ободонии кӯчаву хиёбон ва гулгаштҳои шаҳри Хуҷанд низ босуръат идома
доранд.

Ҳадафи асосии мо аз татбиқи ин сиёсати созанда, пеш аз ҳама ободу зебо гардонидани кишвар,
афзоиш додани суръати рушди иқтисодиву иҷтимоии мамлакат, баланд бардоштани сатҳу сифати
зиндагии мардум ва албатта фароҳам овардани шароит барои зиндагии шоистаи ҳар як инсон
мебошад.

Вале ин амалҳои неку наҷиб дар сурате татбиқ мегарданд, ки мову шумо бо нияти нек, дасту дили
гарм ва азму иродаи қавӣ ба хотири ободиву шукуфоии Тоҷикистони соҳибистиқлол содиқона хизмат
кунем.

Ҳоло бо нияти пойдории ҷовидонии сулҳу субот ҳамчун омили муҳимтарини рушду пешрафти Ватани
азизамон пешниҳод менамоям, ки боғи имрӯз асосгузоштаамон Боғи Ваҳдат номгузорӣ шавад.

Ба умеди пирӯзии хирад ва некӣ бори дигар ба хурду бузурги Тоҷикистон ва ҳар як фарди бедордилу
худогоҳи Ватан ҷашни Наврӯзи Аҷамро самимона табрик гуфта, бароятон бахту саодат, сиҳатмандиву
сарбаландӣ ва сарсабзиву барори кор орзу менамоям.

Ҷовидон бод Наврӯз – таърихи зиндаву бедор, ному нанг, шарафу ифтихор ва ҳувияту бақои миллати
фарҳангиву тамаддунсози тоҷик!

Ҳар рӯзатон Наврӯз бод ва Наврӯзатон пирӯз бод, ҳамватанони азиз!




   Истиқлолият             Конститутсия             Савганд                Ваҳдати миллӣ           Паём




   Мулоқот бо зиёиён       Наврӯз                   Иди модарон            Иди Рамазон             Иди Қурбон


                                                                                                          ИДОМА




   Созмони Милали          Созмони Ҳамкории         Русия                  Эрон                    Чин
   Муттаҳид                Шанхай

                               ИДОМА                                                                      ИДОМА
НОМА БА ПРЕЗИДЕНТ                                             ХАРИТА

  Мувофиқи талаботи моддаи 21 Қонуни Ҷумҳурии
  Тоҷикистон «Дар бораи муроҷиатҳои шахсони воқеӣ
  ва ҳуқуқӣ» муроҷиатҳое, ки дар онҳо насаб, ном, номи
  падари шахси воқеӣ, маълумот дар бораи суроғаи
  маҳалли истиқомат ё номи пурраи шахси ҳуқуқӣ ва
  суроғаи маҳалли ҷойгиршавии он зикр нашудаанд ё
  хато нишон дода шудаанд, инчунин бе имзо (имзои
  электронии рақамӣ) пешниҳод шудаанд, муроҷиатҳои
  беном дониста шуда, мавриди баррасӣ қарор
  намегиранд, агар онҳо дорои маълумот оид ба тайёрӣ
  барои содир кардани ҷиноят ё ҷинояти содиршуда
  набошанд.

  Ному насаб: *

  Ҷойи кор: *

  Кишвар: *

  Шаҳр, ноҳия, деҳа: *

  Кӯча, бино, хона: *

  Рақами телефон: *

  E-mail: *

  Мавзӯъ: *

  Матн: *




  Замима кардан:
   Choose File    no file selected




   Коди болоро ворид кунед: *



         Ирсол




Тоҷикистон                 Президент                 Рамзҳои давлатӣ   Санадҳо        Ҳукумат           Дастгоҳи иҷроия
Таърих                     Салоҳият                  Нишон             Конститутсия   Раиси Ҳукумат     Роҳбари дастгоҳ

Иқтисодиёт                 Пешвои миллат             Парчам            Фармон         Раёсати Ҳукумат   Ёрдамчиёни Президент

Фарҳанг ва маориф          Тарҷумаи ҳол              Суруд             Амр            Аъзои Ҳукумат     Котиботи Президент

Сайёҳӣ                     Китобҳо                   Пул               Қарор          Маҷлиси Ҳукумат   Хадамоти матбуот

Ҷомеаи ҷаҳон               Мақолаҳо                                    Фармоиш                          Раёсатҳои Дастгоҳ

                           Аксҳо




  © Хадамоти матбуоти Президенти Тоҷикистон, 2005 - 2017
  Тел/Факс.: (+992 37)2212520
