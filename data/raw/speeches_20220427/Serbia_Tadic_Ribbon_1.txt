President Boris Tadić: Opening of a recycling facility center in the municipality of Batočina
Brzan, 21. March 2012
	 
Ja sam veoma ponosan da naše kompanije, naša preduzeća, mala i srednja preduzeća postaju partneri velikih multinacionalnih kompanija kao što je Tetrapak, jedna velika kompanija, Švedska kompanija poznata širom sveta i koja u Srbiji evo, na naš ponos, radi i privredjuje već skoro pola veka. To je model koji pospešuje razvoj naših regija, naših krajeva, naših gradova kao što je Batočina, ali i sela kao što je Brzan. Velika je stvar kada otvorite trideset novih radnih mesta pored devedest postojećih u vašem preduzeću. Kada bi svako selo u Srbiji imalo jedno ovako preduzeće mi bismo bili zemlja bez ekonomskih i socijalnih problema. Najveći problem današnjeg vremena jeste problem nezaposlenosti, i Srbija nije tu iznimna zemlja u Evropskoj Uniji. Mnoge zemlje se suočavaju sa ovim nivoom nezaposlenosti i radno mesto je danas prosto nešto čemu teži citav svet i svi se bore za otvranje radnih mesta. Jedno radno mesto je velika stvar, trideset radnih mesta u selu Brzan to je ogromna stvar.
Iz zelene ekonomije dobijamo samo dobro, ne postoji ništa što je loše što nastaje iz zelene privrede. Industrija za reciklažu veoma je važna iz više razloga. Prvo, zato što pospešuje jedan društveno odgovoran pristupo gradjana sredini u kojoj žive. Drugo, zbog toga što je to onaj deo privrede koji je visoko tehnološki, koji zahteva najviši mogući nivo edukacije svojih radnika i treće, što je to jedan novi tehnološki kvalitet u našem privredjivanju. Mi kao zemlja imamo veoma značajne uspehe poslednjih godina upravo u ovoj oblasti zaslugom ministarstva koje se bavi zaštitom životne sredine, gospodina Dulića, ali  i privrednika koji su pronašli svoje mesto i svoju poslovnu perspektivu upravo u domenu zelene privrede. I zato sam danas ovde. Da pospešim ovavku vrstu preduzeća, da pospešim poslovanje ljudi koji se rode u selu kao što je Brzan, koji su imali ideju pre dvadeset i dve godine da krenu u proizvodnju, preuzmu rizik angažuju svoje članove porodice, onda svoje meštane i polako, korak po korak, u dve decenije, jedno preduzeće dodje do sto dvadeset zaposenih, i to u oblasti koja je sama po sebi veliki izazov. To je prerada otpadnog materijala i moram da kažem da na taj način uspostavljamo novu kulturu u Srbiji, to je jedna duboka reforma našeg društva. Pospešujemo viši nivo odgovornosti stanovništa prema zaštiti životne sredine, ali ono sto posebno želim da istaknem, da vi ste razvili sada jedan domaći proizvod, proizvod koji može biti implementiran, biti postavljen u svim opštinama u Srbiji u narednom periodu, koji je povezan i sa ovim političkim trenutkom dobijanja statusa kandidata za članstvo u Evropskoj Uniji, jer taj čin nama obezbedjuje pristup fondovima vezanim za zaštitu životne sredine, a taj novac koji nam je potreban za instaliranje opreme upravo koja bi doprinela razvrstavanju efikasnijem i ekološki odgovornijem korišćenju otpada i potom preradi te nove sirovine u industrijskoj proizvodnji, dobijanju jedne nove vrednosti u ekonomiji Srbije, to je prosto jedan zatvoreni krug koji proizvodi samo dobro, samo korist, samo dobit za stanovništvo Srbije, za privredu, za izvoz, za naš ukupni bruto društveni proizvod.
Da građanima uputimo i te reči ohrabrenja, da krenu putem investitranja, da traže od države sredstva koja su povoljna da bi pokrenuli porodični biznis i ovaj primer je očigledan da se može za nekoliko decenija doći do izuizetno snažne i medjunarodno bitne proizvodnje, a istovremeno pošaljemo porukiu gradjanima, da tražimo od njih da pokazuju društveno odgovorno ponašanje, da se ponašaju društveno odgovorno, da razvrstavaju gde god je to moguće otpad, da zaštitimo našu životnu sredinu jer vreme raspadanja i poluraspada jedne plastične kese je decenijama. Ja tačno ne znam koliko godina, pedeset godina? Pet stotina godina? Pet stotina godina se raspada jedna plastična kesa. Dovoljno je da samo jedan gradjanjin tu kesu ostavi na domak vodotoka i da se ona napuni vodom, i spusti na dno reke. I pet stotina godina je potrebno da dodje do njenog poluraspada. Sama ta činjenica nam govori koliko moramo biti odgovorniji prema životnoj sredini i zbog toga evo meni je čast da učestvujem u otvaranju jednog ovakvog pogona medju ljudima koji su upravo u ovoj oblasti našli profesionalni izazvov. Hvala na pažnji.