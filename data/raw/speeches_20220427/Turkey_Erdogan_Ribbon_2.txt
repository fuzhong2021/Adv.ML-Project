http://duyuru.marmara.edu.tr/iysdosya/basbakan.recep.tayyip.erdogan-konusma.pdf

Speech at the Academic Year Opening Ceremony in Marmara University (A state university where the professors and students are known to be politically very active)
MARMARA ÜNİVERSİTESİ 2010-2011 EĞİTİM ÖĞRETİM YILI AÇILIŞI – Erdoğan’ın konuşma metni
Date: September 29, 2010
Location: Istanbul, Turkey
Marmara Ьniversitesi’nin kıymetli Rektörь,
Değerli Öğretim Üyeleri,
Sevgili öğrenciler,
Hanımefendiler, beyefendiler,
Sizleri   en   kalbi   duygularımla   selamlıyor,   2010-2011   Eğitim   ve   Öğretim Yılı’nın Marmara Üniversitemize, öğretim üyelerimize, öğrencilerimize ve tüm üniversite camiamıza hayırlı olmasını diliyorum.
Bugün bir kez daha, mezun olduğum üniversitenin yeni eğitim ve öğretim dönemi açılışında bulunmanın heyecanını yaşıyorum.Bu vesileyle, emeği geçen hocalarıma, üniversite çalışanlarına bir kez daha saygılarımı ve şükranlarımı iletiyorum. 
Türkiye’nin   en   eski,   en   köklü   ve   en   seçkin   üniversitelerinden   biri   olan Marmara Üniversitesi’nin bir mezunu olmaktan büyük onur duyduğumu ve bu payeyi hayatım boyunca gururla taşıyacağımı ifade etmek istiyorum.
Bizim   neslin,   bizden   önceki   nesillerin   eğitimde   yaşadığı   imkansızlıkları, gelecek nesillerin de yaşamaması için her türlü imkanı seferber ediyoruz.
Şu göstergelere özellikle dikkatlerinizi çekmek istiyorum:2002 yılında 7,5 milyar TL olan MEB Bütçesini 2010 yılında yüzde 278 oranında bir artışla 28 milyar TL’nin üzerine çıkardık. 2003-2009 yılları arasında toplam 7 bin 303 resmi ve özel okulu eğitim öğretime kazandırdık.150 bin yeni derslik inşa ederek eğitim ve öğretime büyük güç kattık. 
Modern eğitim imkвnlarını Türkiye’ye sunduk, Hakkвri’den Edirne’ye kadar tüm yurtta, teknoloji sınıfları kurduk…Aynı   dönemde   yüksek   öğretim   bütçesini   2,5   milyar  TL’den   yaklaşık   9,5 milyar TL’ye çıkardık. Yine üniversitelerimizde araştırma geliştirme faaliyetleri için ayrılan bütçeyi 5 katına yükselttik. 49’u devlet, 29’u vakıf üniversitesi olmak üzere 78 yeni üniversite kurduk, 81 ilimizin tamamını üniversiteye kavuşturduk.Yeni kurduğumuz 49 üniversitede 100 binin üzerinde kadro ihdas ettik. Varolan ve yeni kurulan üniversitelere toplam 459 Fakülte, 133 Yüksekokul ile 211 Enstitü ve 122 Meslek Yüksekokulu ilave edildi. 
Akademisyen ihtiyacımızı karşılamak için başta ABD olmak üzere birçok ülkeye   yüksek   lisans   ve   doktora   eğitimi   yapmaları   için   öğrencilerimizi gönderiyoruz.Üniversite öğrencilerimizin daha iyi şartlarda eğitimlerine devam etmeleri için burs ve yurt imkanlarını önemli ölçüde iyileştirdik. 2002 yılında sadece 45 TL olan kredi ve burs miktarını 2010 yılında 3,5 kat arttırarak   200   TL’ye   çıkardık,   yemek   parası   olarak   da   ayda   120   TL öğrencilerimize   destek   veriyoruz.   Bunun   yanında   yüksek   lisans   yapan öğrencilerimize 400, doktora öğrencilerimize ise 600 TL ödüyoruz. 2003 yılından bugüne kadar toplam 60 bin 854 yatak kapasiteli 148 adet yurt ve bloğu yükseköğretimin hizmete sunduk.
Sadece İstanbul’da mevcut olan yurtlarımızdaki yatak kapasitesini 11 bin 400’den 15 bin 512’ye yükselttik. 8   kişilik,   6   kişilik   odaları   büyük   oranda   azalttık,   buna   rağmen   Türkiye genelinde   hizmet   veren   yurtlarımızdaki   yatak   sayısını   240   binin   üzerine çıkardık.
Biz, bundan sonra da yüksek öğretimin kalitesini artırmaya, gençliğimize destek olmaya devam edeceğiz. Üniversiteler   özgür   düşüncenin,   özgün   düşüncenin   yeşermesi   gereken ortamlardır…
Bu ülkenin gençleri ne kadar özgür bir ortamda yetişirse, özgüveni ne kadar yüksek,   ülkesine   olan   aidiyeti   ne   kadar   sağlam   olursa,   inanıyorum   ki, Türkiye’nin geleceği de o kadar aydınlık, o kadar güçlü olacaktır.
Ben, ülkem adına, üniversitelerimiz adına, özellikle de gençlerimiz adına son derece umutluyum. Üniversitelerimizin, Türkiye’nin yeni konumuna ayak uyduracaklarına, hatta Türkiye’ye ışık tutan, öncülük yapan, yol açan bir konuma ulaşacaklarına bütün kalbimle inanıyorum. Benim Marmara Üniversitesi’nde okuduğum yıllar, sadece benim değil, bizim neslimizin gençlik çağı, Türkiye’nin en bunalımlı, en buhranlı yıllarıydı. 12 Eylül 1980 müdahalesi olduğunda ben bu sıralarda öğrenciydim. İnanın o karanlık günlerin acısını en çok üniversiteler, öğretim üyeleri ve öğrenciler yaşadı. Gençler, görünmez bir takım karanlık ellerin marifetiyle kutuplaştırıldı.
Yüzlerce gencimiz, yüzlerce üniversite öğrencisi kampüslerin içinde, okul önlerinde, sokak aralarında maalesef hayatını kaybetti. Aynı   şekilde   üniversitelerimizde   görev   yapan   akademisyenlerimiz,   bilim adamlarımız   da   o   karanlık   günlerin   ceremesini   yaşadılar,   o   dönemdeki şiddetin kurbanı oldular… Nice   bilim   adamımızın   itibarı,   onuru,   akademik   saygınlığı   ayaklar   altına alındı…   Nice   bilim   adamımız   fişlendi;   haksız   yere   tahkikata,   takibata, soruşturmaya, fiziksel ve psikolojik işkenceye uğradı… Müdahaleye karşı çıkan, demokratik bir tavır sergileyen, baskılara direnen onurlu bilim adamlarımız, tabir-i caizse “akademik mahalle baskısına” maruz kaldılar. 
Bir kısmı görev yaptıkları üniversitelerden uzaklaştırıldılar, hatta yurtdışına çıkmak, birikimlerini, potansiyellerini yurtdışındaki üniversitelerde kullanmak zorunda kaldılar. Hatırlamakta   ve   hatırlatmakta   fayda   olduğunu   düşünüyorum   değerli arkadaşlarım... 1983 yılında, 1402 Sayılı yasanın ikinci maddesi Sıkıyönetim Komutanlığı tarafından değiştirildi. Bugün inanmakta, anlamakta güçlük çekiyor olabiliriz. Ama aynen şu ifadeler yasaya eklendi:
“GENEL   GÜVENLİK,   ASAYİŞ   VEYA   KAMU   DÜZENİ   AÇISINDAN ÇALIŞMALARI SAKINCALI GÖRÜLEN KAMU PERSONELİNİN İŞİNE SON VERİLMESİ,   YEREL   YÖNETİMDE   ÇALIŞANLARIN   GÖREVDEN UZAKLAŞTIRILMASI VEYA İŞLERİNE SON VERİLMESİ İLGİLİ KURUM VE ORGANLARCA DERHAL YERİNE GETİRİLİR.”
Bu yasanın ardından, çoğu profesör olan yaklaşık 100 öğretim üyesinin işine son verildi. Binlerce öğretim üyesi, bu yasadan dolayı istifa etmek zorunda kaldı.
Öncelikle şunu ifade etmek istiyorum değerli arkadaşlar... Ben, biraz önce de belirttiğim gibi, 12 Eylül öncesindeki kaos ortamını da, 12 Eylül   sonrasının   baskılarını   da,   genç   bir   üniversite   öğrencisi   olarak   tüm boyutlarıyla yaşadım.
Çok şükür... Kanlı çatışmaların içinde olmadık, kardeş kavgası hatasına asla düşmedik, kirli ellerin, kirli odakların tuzağına gelmedik. Ama, bu kirli tuzaklara aldırış etmemiş olmamıza rağmen, şahsımıza yönelik, arkadaşlarımıza yönelik çirkin saldırılara maruz kaldık. 1979 Şubat’ında, değerli kardeşimiz Metin Yüksel’in Fatih Camii avlusunda katledilmesini   unutmamız,   bu   acıyı   yüreğimizden   silip   atmamız   mümkün değil.
Hayatını iyiliğe adamış bir güzel insan, o kardeş kavgasında yer almamış olmasına rağmen hayatıyla bedel ödemek zorunda kaldı. Benim bugün, bu acı hatıraları yadetmemin, yeni bir eğitim öğretim yılının heyecanını yaşarken 30 yıl öncesinin o karanlık tablosunu hatırlatmamın bir nedeni var değerli arkadaşlarım. Yeni nesil, özellikle 1970 ve sonrasında doğmuş olanlar, 12 Eylül’ün ne anlama geldiğini hatırlamayabilir, anlamayabilir, o günlerde ve sonrasında yaşananlara bir anlam veremeyebilir.
Bugün   sahip   olduğumuz   demokratik   standartları   ve   demokratik   ortamı anlayabilmek,   değerini   bilmek   açısından   o   günlerin   mutlaka   hatırda bulundurulması gerektiğine inanıyorum. Acıların   tekrar   yaşanmaması   için,   ders   almak   için,   geleceğe   güvenle bakabilmek   için   12   Eylül’lerin   mutlaka   iyi   analiz   edilmesi   gerektiğini düşünüyorum.
Türkiye’de   1960   ve   sonrasında,   hemen   her   10   yılda   bir   demokrasiye müdahale yaşandı. Bu kadar çok müdahalenin yaşanması, açık söylüyorum, bu müdahalelerin yeterince   sorgulanmamasının,   bunlarla   yüzleşilmemesinin,   bunların hesabının sorulmamasının bir neticesidir.
27 Mayıs unutturulduğu için 12 Mart yaşandı. 12 Mart unutturulduğu için 12 Eylül yaşandı. Aynı şekilde, 12 Eylül unutturulduğu için 28 Şubat yaşandı. Çok ilginçtir, biz, 12 Eylül’ü hatırlattığımız için, 12 Eylül’de yaşanan acıları hatırlattığımız için, 12 Eylül’ün işkencelerini yaşamış, baskısını görmüş bazı kesimler tarafından kıyasıya eleştirildik. Oysa o gün yaşananlara nasıl samimiyetle karşı çıktıysak, öncesinde ve sonrasında yaşanan müdahalelere de aynı samimiyetle karşı çıktık. Artık bir halkoylaması sürecinde değiliz, artık bir kampanya sürecinde değiliz ve ben şunları tüm yüreğimle söylemek istiyorum. Bunları söylemeyi bu safhada bir borç olarak görüyorum: 12 Eylül öncesi ve sonrasında, hangi taraftan olursa olsun, gençlerin vefatı bizim yüreğimizi sızlattı. 
Rahmetli Mustafa Pehlivanoğlu’nun, Rahmetli Necdet Adalı’nın, Rahmetli Hüseyin   Kurumahmutoğlu’nun,   Rahmetli   Erdal   Eren’in   vefatına   aynı derecede üzüldük. Bizim bu isimleri anmamızın tek sebebi, onların yaşadığı, o neslin, bizim neslimizin yaşadığı acıların tekrar etmemesi içindir.
Bakınız değerli arkadaşlarım... 12 Eylül’ün etkisi gerek Anayasa marifetiyle, gerek bir takım kurumlar marifetiyle 30 yıldır ülkemizin üzerinde kısmen de olsa devam ediyor.
Biliyorsunuz, 2 hafta kadar önce, 12 Eylül’de bir halkoylaması yapıldı ve Anayasa’nın 26 maddesi değiştirildi. 1982 Anayasası bugüne kadar defalarca değişikliğe uğradı. Ama, 12 Eylül 2010’daki   değişiklik,   1982   Anayasasının   ruhuna   ve   özüne   bu   ölçüde dokunan ilk değişiklik olma özelliğini taşıyor. Ama   bu   Anayasa   Değişikliği’nin   asıl   önemi,   bundan   sonra   yapılacak reformlar için sağlıklı bir zemini teşkil etmiş olması, yoldaki engelleri büyük oranda kaldırmış olmasıdır.
Şimdi muhalefet çıkıyor, “12 Eylül’le yüzleşecekseniz YÖK’ü kaldırın” diyor. Bunu söyleyenler, 12 Eylül sonrası dönemde bu ülkede zaman zaman iktidar ortağı oldular.
Onların iktidar oldukları dönemler, YÖK’ün bilim ve bilim insanları üzerindeki baskısının en ağır şekilde hissedildiği dönemlerdi. O gün YÖK’ü kaldırmak için adım atmayanlar, bugün de maalesef 12 Eylül’le yüzleşmek için adım atmadılar.
Başörtüsü   meselesinin   mucitleri   olanlar,   30   yıl   boyunca   bu   meseleyle Türkiye’yi  meşgul  edenler,  sorunun  çözümünün  önünde  duranlar;  bugün çözüm istediklerini ifade ediyorlar.
İnanın,   söylediklerinde   samimi   olmalarını   diliyoruz   ve   buna   inanmak istiyoruz. Biz, dün olduğu gibi bugün de, Türkiye’yi aydınlığa taşıyacak, demokrasinin standartlarını   daha   ileri   noktalara   götürecek   her   türlü   projenin   içinde olacağımızı,   destek   vereceğimizi,   işbirliği   yapacağımızı   bütün samimiyetimizle ifade ediyoruz.
Her   şeyi   konuşalım...   12   Eylül’den   kalan   her   izi   konuşalım...   YÖK’ü   de konuşalım,   başörtüsü   sorununu   da   konuşalım,   yeni   Anayasa’yı   da konuşalım... Bu   ülkenin   yararına   olacak   ne   varsa,   hepsini   masaya   getirelim,   hepsini istişare edelim. Ama lütfen, gençlerimize örnek olmak adına, bunu samimiyet duygusuyla yapalım.
Siyasetçilerin samimiyet testini seçmenler yaparlar. Siyasetçinin ne söylediğine bakarlar, nasıl söylediğine bakarlar, söylediğinin arkasında ne kadar durduğuna bakarlar ve ona göre kararı verirler. Şu son 8 yılda, biz 2 genel seçimden, 2 yerel seçimden birinci parti olarak çıktık. 2 Halkoylamasında halkımızla paralel düşündüğümüzü gösterdik.
Bizim   bu   başarıyı   elde   etmemizin   altında   yatan   en   önemli   nedenler, hizmetlerimizdir, eserlerimizidir ve bunların yanında vatandaşla kurduğumuz samimi gönül bağıdır.
Biz siyasete yeni bir dil kazandırmanın mücadelesini veriyoruz. Biz,   en   az   güvenilen   kurum   olan   siyaset   kurumunun   prestijini   yukarı çekmenin mücadelesini veriyoruz ve bunda da başarı sağlıyoruz. Söylediğine inanılmayan, kendisine güvenilmeyen, sözüne itibar edilmeyen siyasetçi profilini artık milletin zihninden silip atmanın gayreti içindeyiz. Açık   söylüyorum...   Biz   gençlere   mahcup   olmak   istemiyoruz,   üniversite öğrencileri   karşısında   mahcubiyet   yaşamak   istemiyoruz.   Gençlerin, siyasetten soğumasının ülke adına, gelecek adına kaygı verici olacağına inanıyoruz.
Onun   için   tutarlı   bir   siyaset   izliyoruz;   yapacaklarımızı   söylüyor, yapamayacaklarımızı   vaadetmiyor,   her   türlü   gelişmeyi   şeffaf   bir   şekilde milletimizle paylaşıyoruz. Her zaman ifade ediyorum: Bize oy vermeyenler olabilir, bizi beğenmeyenler, politikalarımızı onaylamayanlar olabilir. Ama biz, onların da hükümetiyiz ve bunu bir an bile olsun hatırımızdan asla ve asla çıkarmıyoruz. Çünkü demokrasinin de gereği budur, geleceğe eser bırakmanın da gereği budur.
Bugüne kadar, siyasetçiler kendilerine oy çıkmayan illeri, bölgeleri, kesimleri adeta cezalandırma yöntemini seçtiler. Hizmetler esirgendi, yatırımlar esirgendi, belli iller ve bölgeler ihmal edildi.
Biz bu anlayışa asla prim vermedik, hizmette, yatırımda ayrımcılığa asla düşmedik. Ben Halkoylaması sonrasında defalarca ifade ettim: Bugün hükümet olarak bize düşen, Yüzde 42’yi EVET  demediği için yok saymak değildir; bize düşen, yüzde 42’nin neden HAYIR dediğini anlamak, anlamaya çalışmaktır. Demokratik olgunluğun gereği budur.
Standartları yüksek bir demokraside yaşamanın gereği budur. Avrupa   Birliği   ile   katılım   müzakerelerini   yürüten,   bölgesel   bir   güç   haline dönüşen, küresel projelerin içinde yer alan bir ülkenin hükümetine düşen işte budur. Siyasetin kutuplaştığı yerde ülke de kutuplaşır. Siyaset ve siyasetçi kendisini değiştirmiyorsa, ülke de değişmez.
Biz, geçmişe takılıp kalmak istemiyoruz, geçmişin parametrelerine takılıp kalmak istemiyoruz. Aykırı   fikirlere,   farklı   düşüncelere   tahammül,   değişik   renklere   sağduyulu yaklaşım demokrasinin, özgürlüğün temel şartıdır. Elbette   eleştiri   olacak,   elbette   gerektiğinde   haklı   ve   demokratik   tepkiler ortaya konacak, elbette protestolar yapılacak. Ama   kırarak,   dökerek,   yağmalayarak,   özellikle   de   kalp   kırarak,   rencide ederek değil; bunun yasalar çerçevesinde, demokratik bir olgunluk içerisinde yapılması, ölçülü tepki kadar tahammülün de gözetilmesi, verilecek mesajın da alınmasını sağlayacaktır.
Ama bizde maalesef protestoların demokratik olgunluğun dışına çıktığını, gereğinden fazla reaksiyoner olduğunu görüyoruz. Yakın zamanlarda, bu tavrı, Dünya Basketbol Şampiyonası’nda gördük… Aynı   şekilde,   dünyanın   en   ünlü   müzik   grubu   Yu-tu’nun   (U2),   Bono’nun konserinde de benzer manzaralara şahit olduk… Uluslararası bir spor organizasyonunda, kendi ülkesinin Cumhurbaşkanını, Başbakanını protesto etmenin ne ölçüde adab ve erkana sığdığını kamu oyunun vicdanına bırakıyorum. Biz   kendimizi   sorguluyoruz   değerli   arkadaşlarım,   kendi   özeleştirimizi yapıyoruz. 
Aynı   sorgulamayı,   aynı   özeleştiriyi   artık   muhalefetin   de,   medyanın   da, üniversitelerimizin, sivil toplum kuruluşlarımızın da yapmasını bekliyoruz. 12 Eylül Halkoylamasıyla Türkiye yeni bir sayfa açtı. Bu yeni sayfanın biz diyalogla, istişareyle, işbirliğiyle doldurulması gerektiğine inanıyoruz.
Bu noktada hiç bir kompleksimiz, hiç bir çekincemiz, hiç bir ön kabulümüz yok. Demokrasi içinde her sorunu çözebilir, her engeli aşabilir, Türkiye’yi bugün olduğundan çok daha ileri seviyelere taşıyabiliriz. Bakın değerli arkadaşlarım... İstanbul bugünlerde iki önemli toplantıya ev sahipliği yapıyor. Dün,   Uluslararası   KİEL   ENSTİTÜSÜ’nün   düzenlediği   Küresel   Ekonomi Sempozyumu   başladı.   Küresel   ölçekte   ekonomiye   yön   veren,   ekonomi üzerinde   söz   sahibi   olan   her   düzeyde   500   misafir   küresel   ekonomiyi İstanbul’da konuşuyorlar.
Dün akşam katıldığım gala yemeğinde, Türkiye ekonomisine yönelik çok büyük övgüler aldım. Bugün   yine   ATLANTİK   KONSEYİ   tarafından   düzenlenen   KARADENİZ EKONOMİ ve ENERJİ FORUMU da İstanbul’da başlıyor. Öğleden sonra katılacağım bu toplantıya, enerji arz ve güvenliğinde küresel ölçekte stratejik bir ülke olarak ev sahipliği yapıyoruz. Türkiye’nin her alanda uluslararası önemi artıyor. Türkiye   ekonomisi,   2010   yılının   ilk   iki   çeyreğinde   ortalama   yüzde   11 oranında büyüyen bir ülke olarak dünyada ilk 3 arasında yer alıyor. Küresel   ekonomi   içinde   yıldızı   parladığı   kadar,   küresel   politikalarda   da  Türkiye adından daha çok söz ettiriyor, ağırlığını daha fazla hissettiriyor. Türkiye 8 yıl gibi kısa sürede bu seviyelere ulaştı; inanın çok daha fazlasını başarabilir, çok daha ileri hedeflere ulaşabiliriz.
Buradan, medya aracılığıyla Türkiye genelinde sevgili öğrencilerimize de bir ricada bulunmak istiyorum: Lütfen Türkiye’nin yaşadığı değişim ve dönüşüme kayıtsız kalmayın, lütfen Türkiye’nin demokratikleşmesine bigвne kalmayın. 30   yıl   öncesinin,   50   yıl   öncesinin   vesayetçi   anlayışlarıyla,   statükocu yaklaşımlarıyla   Türkiye’nin   dünyayla   bütünleşmesinin,   dünyayla   rekabet etmesinin mümkün olmadığını bilin…
Türkiye 30 yıl öncesine, 50 yıl öncesine, hatta 8 yıl öncesine göre çok farklı bir yerde… Türkiye   artık   küçük   düşünerek,   içe   kapanarak,   dünyadan   yalıtılmış   bir vaziyette, küçük olsun ama benim olsun anlayışıyla yola devam eden bir ülke değil… Türkiye   bugün   bölgesinin   ve   dünyanın   en   önemli,   en   itibarlı,   en   güçlü ülkelerinden biri haline geldi…
İnşallah   gençlerimizin   de   işgücüne   katılımıyla,   demokratik   süreçlere verecekleri   katkılarla   ülkemizi   elbirliğiyle   dünyanın   en   büyük   10 ekonomisinden biri yapacağız.
Bu   ülkenin   demokrasisini,   temel   hak   ve   özgürlüklerini,   adalet   ve   hukuk standartlarını elbirliğiyle evrensel standartlara, hatta daha da ileri bir düzeye yükselteceğiz. 
Standartlara uyan değil, standart belirleyen ülkelerden biri haline geleceğiz. Tarih   boyunca   farklı   medeniyetlerin,   farklı   coğrafyaların,   farklı   inançların kavşağında   yer   alan   bir   ülke  olarak,   gelecekte   dünyada   öncü   bir   rol üstleneceğiz. 
Gençlerimizin buna inanmasını, bu özgüven içinde geleceğe bakmalarını önemsiyorum. Türkiye’nin her bir vatandaşı, özellikle de gençleri tam bir özgüven içinde olmalıdır. 
Hükümet   olarak,   bu   özgüveni   tesis   etmenin   mücadelesi   içindeyiz. Ekonomisiyle,   iç   ve   dış   politikasıyla   güçlü   bir   Türkiye’yi   imar   etmenin mücadelesi içindeyiz.
Her bir vatandaşımızın da, bu vizyonu taşımasını, bu heyecanla geleceğe bakmasını son derece önemsiyoruz.
Ben   bir   kez   daha,   2010-2011   Eğitim   ve   Öğretim   Yılı’nın   Marmara Üniversitemize hayırlı olmasını diliyorum.
Tüm   öğretim   üyelerimize,   öğrencilerimize,   çalışanlarımıza,   üniversite camiamıza   başarı   dileklerimi   iletiyor,   hepinizi   sevgiyle,   saygıyla selamlıyorum.

