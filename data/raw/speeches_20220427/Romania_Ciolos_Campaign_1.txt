Discourse by PM Dacian Ciolos for the Parliament, after the Colectiv tragedy, 17 Nov. 2015
Words: 1,714
Discursul lui Dacian Ciolos catre Parlament dupa tragedia de la Colectiv, 17 noiembrie 2015
Am prezentat in plenul Parlamentului viziunea echipei mele pentru guvernare, bazata pe: transparenta, responsabilitate, deschidere pentru dialog, a scris premierul desemnat Dacian Ciolos
Discursul INTEGRAL al lui Dacian Ciolos
Sunt deplin constient ca asteptarile sunt uriase si va asigur ca eu si echipa mea vom face tot ce ne sta in putinta pentru a le raspunde, pe masura mandatului nostru.
Acest guvern apare intr-un context social si politic exceptional. Mi-e greu sa incep acest cuvant de deschidere fara sa aduc tribut victimelor si familiilor victimelor tragediei de la Clubul Colectiv. Gandurile noastre raman alaturi de ele. Romania pe care vrem sa o sadim este Romania lor.
Tragedii precum cea de la Colectiv nu trebuie sa se mai intample vreodata. Este datoria morala pe care trebuie sa ne-o asumam toti. De aceea, impreuna, trebuie sa inlaturam cauzele acestei tragedii, mai ales coruptia.
Este un moment critic. Increderea in mediul politic, in autoritatile statului pare slabita. Oamenii asteapta, acum mai mult decat oricand in ultimii 25 de ani, o schimbare a felului de a administra interesul public. Presedintele Romaniei si dumneavoastra, partidele politice, ati inteles acest moment critic. Si de aici a izvorat mandatul acestui Guvern.
Programul propus trebuie sa raspunda acestei realitati.
Vrem sa venim cu solutii care sa aiba efect in perioada limitata a mandatului, dar care sa puna bazele unei transformari de structura in viitor. Sarcina acestui guvern va fi de a crea cadrul necesar, neutru din punct de vedere politic, care sa puna bazele acestor transformari structurale.
Sunt constient ca acest Guvern nu se poate angaja pe toate fronturile de reforma in societatea romaneasca.
Insa:
Ne asumam un set de masuri concrete, limitate ca numar, dar cu impact si importanta sistemica.
Ne asumam un numar de masuri pe care sa le ducem la indeplinire, in dialog cu dumneavoastra si cu societatea.
Ne asumam un numar de masuri pentru care la final de mandat vom da seama in fata societatii si a fortelor politice.
Si mai ales, ne asumam o guvernare bazata pe trei principii fundamentale: transparenta, responsabilitate si deschidere pentru dialog.
Doamnelor si domnilor,
DIN MOMENTUL IN CARE PRESEDINTELE MI-A INCREDINTAT ACEST MANDAT, AM URMARIT:
FORMAREA UNEI ECHIPE DE SPECIALISTI INTEGRI, CARE SA ISI POATA FACE TREABA IN AFARA POLEMICILOR POLITICE; AM CREDINTA CA AUDIERILE DIN COMISIILE PARLAMENTARE V-AU CONVINS DE ACEST LUCRU.
FORMULAREA UNUI PROGRAM DE GUVERNARE, CARE SA AIBA IMPACT SI RELEVANTA INTR-UN INTERVAL DE TIMP ATAT DE SCURT, LASAND IN URMA MODELELE SI PRACTICILE DE LUCRU, PENTRU VIITOR.
IN PRIMUL RAND, CICLUL POLITIC CONSTITUTIONAL. ANUL VIITOR, ACEST GUVERN VA ORGANIZA DOUA RANDURI DE ALEGERI.
LA NIVEL POLITIC, VREM SA DAM RAGAZUL NECESAR IN CARE PARTIDELE SA ISI DEFINEASCA PROGRAMELE SI ECHIPELE CU CARE VOR PARTICIPA IN CURSELE ELECTORALE. SPER CA SI CETATENII ISI VOR SPORI IMPLICAREA CIVICA IN COMUNITATILE DIN CARE FAC PARTE, ASTFEL INCAT SA POATA PARTICIPA ACTIV, CAT MAI BINE INFORMATI, IN PROCESUL ELECTORAL.
LA NIVEL ADMINISTRATIV, SARCINA NOASTRA VA FI SA NE ASIGURAM CA TOTI ROMANII POT VOTA, INDIFERENT UNDE SE AFLA, IN INTERIORUL SAU IN AFARA ROMANIEI. INSTITUTIILE DE RESORT VOR LUCRA PENTRU INFORMATIZAREA ACELOR PARTI DIN PROCESUL ELECTORAL CARE AU CREAT MEREU SURSE DE NEMULTUMIRE POPULARA SI TENSIUNI IN MEDIUL POLITIC.
A doua prioritate majora a acestui Guvern va fi deschiderea catre societate, la toate nivelurile ei.
Vom initia platforme noi de comunicare si consultare, le vom consolida pe cele existente, pentru a asigura transparenta actului decizional si participarea tuturor celor interesati la formularea politicilor publice.
Vom urmari aceeasi deschidere si transparenta si fata de mediul politic. Parlamentul a fost si ramane singura forta democratica de reprezentare a societatii. Guvernul ii va ramane un partener activ.
Atat eu, cat si ministrii cabinetului meu, vom raspunde tuturor solicitarilor dumneavoastra de consultare. Totodata, vom veni in mod proactiv in fata Dvs, pentru a ne asigura ca masurile aplicate de acest Guvern au in primul rand intelegerea, si speram noi si sustinerea, forului democratic al tarii.
Dati-mi voie la acest punct sa fac o precizare importanta. Am pregatit proiectul nostru de guvernare in doar cateva zile, fara a beneficia de o platforma programatica prealabila, asa cum ar avea un partid politic si asa cum se pregateste de obicei. De aceea, masurile incluse in proiectul nostru nu sunt exhaustive.
Ramanem deschisi la idei noi si le vom cauta activ in perioada urmatoare. Intentionez apoi sa revenim catre dumneavoastra pana la 15 decembrie, pentru a discuta mai pe larg atat masurile deja incluse in program cat si idei noi, sub forma unor planuri de masuri pe fiecare domeniu prioritar in parte. Acest exercitiu devine cu atat mai necesar prin prisma corelarii cu definitivarea Bugetului 2016.
In al treilea rand – independenta justitiei si lupta impotriva coruptiei.
Subliniez sprijinul neconditionat si lipsit de orice ingerinta din partea Executivului fata de independenta justitiei si fata de lupta impotriva coruptiei.
Urmeaza un an important in care se vor face numiri in posturile cheie din justitie si parchete. Numirile vor fi ghidate doar de performanta profesionala si de integritate.
Al patrulea element fundamental al programului este sustinerea in continuare a cresterii economice.
Stabilitatea macroeconomica si un buget echilibrat sunt esentiale. Economia Romaniei este integrata intr-o piata comuna la nivel european si trebuie sa ne ridicam la acel nivel.
Romania a facut deja eforturi majore sa revina la crestere economica durabila in perioada post criza.
Aceste eforturi nu trebuie sa fie in zadar! Vom sustine relansarea durabila a cresterii economice si stabilitatea finantelor publice pentru a crea un mediu propice pentru investitii.
In special vom veghea asupra structurii bugetare si coerentei acesteia cu obiectivul pe termen mediu deja stabilit si asumat de Romania.
In privinta cheltuielilor, doi factori sunt importanti:
REDIRECTIONAREA LOR SPRE CO-FINANTAREA UNOR INVESTITII COMPETITIVE SPRIJINITE SI DIN FONDURI EUROPENE, INCLUSIV IN CAPITAL UMAN, INSTRUMENTE FINANCIARE SI INFRASTRUCTURA NECESARA. EXPERTIZA EUROPEANA PE CARE ACEST GUVERN O ADUCE SE VA MANIFESTA CU PRECADERE IN ACEST PLAN, URMARIND SA SIMPLIFICAM SI SA SPORIM ATAT CANTITATIV DAR SI CALITATIV ABSORBTIA FONDURILOR EUROPENE.
ELIMINAREA CHELTUIELILOR NEPRODUCTIVE SI INEFICIENTE, [CUM AR FI CELE CU ANUMITE INTREPRINDERI AUTONOME DE STAT].
In ceea ce priveste veniturile, avem deja un cod fiscal adoptat recent. Vom urmari implementarea lui, acordand atentie crearii unui mediu cat mai propice pentru IMM-uri pentru a sustine crearea de locuri de munca, mai ales in randul tinerilor.
In ceea ce priveste fondurile europene, avem inca mari restante pentru perioada financiara 2007-2013, pe care vom incerca sa le eliminam in masura in care este posibil. Romania mai are de absorbit 30% din alocarea financiara precedenta. Nu vom putea face minuni pentru a evita o dezangajare totala, dar vom urmari sa finalizam implementarea a cat mai multor proiecte majore, mai ales a celor cu buget ridicat.
In acelasi timp, tot in acest an, va trebui sa demaram cat mai rapid implementarea noului buget de fonduri structurale si de investitii, acordat Romaniei pentru perioada 2014-2020.
In acest context, o provocare majora va fi indeplinirea conditionalitatilor negociate de Romania in Acordul de Parteneriat cu Uniunea Europeana. Ma refer la cadastru, achizitii publice, reforma administratiei publice, reforma in domeniul sanatatii, intre altele.
Toate acestea vor necesita o coordonare eficienta intre ministere, dar si sustinerea dumneavoastra pentru a le putea implementa la timp.
O societatea normala are nevoie de un sistem de sanatate functional, de un sistem de educatie solid, de identitate, toleranta si cultura. Acestea sunt elementele celui de-al cincilea domeniu cheie al programului de guvernare.
Ne vom concentra eforturile pe redefinirea rolului si statutului personalului medical in societate si pe reducerea migratiei acestora in strainatate.
In educatie, vom muta accentul de la transmiterea de informatie spre crearea de competente pentru viata si reducerea sarcinilor birocratice care apasa cadrele didactice.
Toate aceste prioritati se incadreaza si in ancorarea puternica a Romaniei la agenda europeana si internationala.
Suntem confruntati cu provocari majore in interiorul Uniunii Europene. Exista focare de instabilitate la granitele noastre.
Atentatele criminale din ultima perioada sunt inca o dovada a vulnerabilitatii in fata terorismului si a urii.
Toate acestea sunt provocari majore pentru orice guvern.
Doresc sa va asigur pe dumneavoastra si pe partenerii nostri externi ca vom mentine fara echivoc reperele existente ale politicii externe: o Romanie puternic ancorata in Uniunea Europeana, parteneriatul strategic cu SUA, angajamentele NATO si responsabilitatile care ne revin din participarea la aceste aliante.
As trage aici un semnal in privinta bugetului 2016, in care, pe langa obiectivele enuntate, va trebui sa acoperim financiar, la nivelul asteptat, si toate aceste angajamente si obligatii.
In plan european, vreau sa crestem ponderea Romaniei in Uniunea Europeana, sa participam mai activ la marile decizii strategice care vor fi luate in perioada urmatoare. Imi voi folosi toata energia pentru a contribui la recastigarea increderii si a prestigiului Romaniei in relatia cu partenerii sai din Uniunea europeana.
Si nu in ultimul rand, vom incepe pregatirile pentru Presedintia Consiliului European, pe care Romania o va detine in 2019.
Doamnelor si domnilor,
Voi incheia impartasindu-va felul in care acest Guvern intelege sa dezvolte o relatie cu dvs, Parlamentarii Romaniei. Noi nu ne dorim si nu putem sa inlocuim clasa politica. Democratia nu e posibila fara oameni politici sau partide politice.
Momentele in care se apeleaza la guverne formate din experti sunt exceptionale. Noi nu putem guverna decat alaturi de fortele politice reprezentate democratic in acest for. Sper sa va alaturati efortului nostru.
Vom fi deschisi la proiectele si propunerile Dvs, va vom asculta mereu cu atentie.
Dorinta mea si a echipei mele este de a crea premisele unui nou proiect de dezvoltare accelerata a Romaniei, egal cu potentialul urias al acestei tari. Putem face acest lucru doar impreuna.
Pentru ca tot Dvs, partidele politice, va trebui sa fiti cei care veti continua sa claditi o tara care sa dea speranta romanilor, care sa ii faca pe cei plecati sa isi doreasca sa se intoarca.
Pentru ca „acasa” este intr-un singur loc: aici, in Romania. Am purtat acest acasa in inima in toti acesti ani in care am fost chemat sa-mi exercit atributiile in afara tarii. Ma bucur ca azi pot sa-mi aduc modestul meu aport pentru a face acest „acasa” mai bun.
Insa, asa cum spune o vorba inteleapta a lui Marcus Aurelius : „Doamne, da-mi puterea sa schimb ceea ce poate fi schimbat, rabdarea de a accepta ceea ce nu poate fi schimbat si intelepciunea de a distinge intre cele doua”.