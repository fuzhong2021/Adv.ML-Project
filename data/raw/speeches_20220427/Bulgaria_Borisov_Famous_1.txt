„Да благодаря на парламентарната група на ГЕРБ за това, че е първата група в много народни събрания, която остана единна. И благодаря за това, че подкрепяхте правителството тези 4 години. Благодаря на независимите народни представители, които също дадоха възможност да се изпълнят важните за България проекти. Ние винаги сме били... това, че БСП ги няма те... никога не ги е имало. Да, но...
ГЕРБ дойде на власт по волята на народа. Дойде на власт по демократичен път. Извървя и кризи... всички признати от конституцията форми за демократично управление. Вчера направихме максимума да отговорим на исканията на протестиращите. От днеска нататъка практически правителството няма какво да направи, за да им помогне.

В никакъв случай не искам ние да носим пасивите на хидроинженерите от ДПС, където изхарчиха 1 милиард за „Цанков камък”... да, да, да-а-а-а. Които изхарчиха милиард и половина за „Белене” и задължиха НЕК с два и половина милиарда. Нито искам да виждам кръв по улиците. Нито искам да виждам полицаите на България, които ги имам като не колеги, като братя, да се бият с когото и да било. Това, че хвърлят камъни по тях или ги провокират няма значение.
София има Южна дъга, има метро, има естакади, има градинки, има детски градини, има зали и не мога да гледам окървавен „Орлов мост”. Всяка капчица кръв, уважаеми колеги, за нас е петно. И това... аз не мога да гледам парламент, обграден с ограда. Това нито ни е цел властта, нито ни е цел властта, ако има изгода да се пазиме от хората. Затова дойдох да ви го кажа лично.
След като така са поставени въпросите, държавата има нужда от нов кредит на доверие. Хората да определят как ще се управлява оттука-нататъка. Ние близо 4 години направихме максимума – договорихме бюджет за следващия програмен период, 2 милиарда и половина евра повече, решихме доста въпроси. Стоят се магистрали, строят се ЖП линии, строят се пречиствателни станции, всички фондове са отворени, нито едно евро няма спряно. Затова днеска вместо да правим структурни промени ще отидем да си проведем МС, защото има входящи точки и на обед ще депозирам оставка на правителството. Съветвам ви да направите същото и вие.
Нашата работа е с хората, за да можеме и с чисти лица и сърце да застанеме пред тези, които протестират, и да им обясним откъде е цената на зелената енергия, от къде са цената на „Мариците”, какво е станало през времето. Вчера каквото можеше да го направим като държава сме го направили. Съветвам ви да направите всичко това и вие.
Оттук насетне българите да си избират – Станишев, Доган, г-н Костов, който искат. Г- н Костов положи огромни усилия да върне БСП и ДПС на власт. Огромни усилия. И хората ще го оценят и на изборите. Вие сте 22 години ли, колко сте в Парламента, ако вашата партия и коалиция се бори да бъде патерица или както вие обичате да казвате – опозиция – ние искаме или да се случват нашите идеи, иначе няма за какво да отиваш на избори. Считам, че след като по този начин направиха колегите от БСП и ДПС – направихте един много опасен прецедент и това ще ви се върне, бъдете сигурни.
По същия начин ние имаме достойнство, имаме си чест, аз обичам да ходя сред хората. Не обичам да има железа като отивам някъде. Затова властта ни е дал народът – днеска му я връщам. Това, което демокрацията е признала в цял свят, е избори. Ние няма да участваме в програмен кабинет, г-н Костов. Аз със ДПС и БСП тук няма да гласувам заедно. Вие стойте и си гласувайте, ако искате. Вие сте си едно, така че това няма да ме учуди, дори и вашето предложение да ме учуди.
Г-н Цветанов, за последно като отидете, да благодарите на всички полицаи за положените усилия и това е жест и към тях да нямат работа на улицата и да си гледат обществения ред и борбата с престъпността.
Не знам кой..., може би вие да... Краси Велчев... да уведомите и президента. Ние и в служебно правителство няма да участваме. Да си направят правителство 3 месеца до изборите. Аз досега съм се явявал на избори винаги сам по закон... който искате... това си е ваша работа. Така че, така че на избори сме се явявали когато ЦИК, РИК и законът сте го писали БСП, ДПС или Синята коалиция. Винаги. Ние никога не сме се явявали на избори, за да ни упреква някой, че ще искаме да манипулираме изборите по наши правила.
След като искат такова управление на държавата – да го имат. Аз няма да участвам в управление, в което полицията ще се бие с хора или съответно няма да има политически дебат, а ще се плашиме с протести, защото наблюдавам какво правят представителите на БСП, ДПС и Синята коалиция, разбира се. Те се оправдават с протеста – виждате ли хората какво казват. Не с вашата политика, а какво казват хората на улицата. Добре, щом народът иска по този начин улицата да управлява държавата, да го направи.
Така че още веднъж благодаря на всички, които са ни подкрепяли. Колеги, няма да правим структурни промени днес. Отиваме, завършваме заседанието. На обед госпожа Цачева по надлежния ред ще депозира оставката на кабинета. Надявам се по съответната технология да бъде приета. Желая ви лек ден."

