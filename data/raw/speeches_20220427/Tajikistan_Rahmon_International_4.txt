                                                                                                                  Тоҷикӣ Русский English ‫اﻟﻌرﺑﯾﺔ‬

                                             ПРЕЗИДЕНТИ ҶУМҲУРИИ ТОҶИКИСТОН
                                                                                    Ҷустуҷӯ...


  Асосӣ   Вохӯриҳо   Суханрониҳо   Сафарҳои дохилӣ   Сафарҳои хориҷӣ   Фармонҳо   Паёмҳо    Барқияҳо   Суҳбатҳои телефонӣ    Аксҳо


Суханронӣ дар мубоҳисаҳои умумии Иҷлосияи 72-юми Маҷмаи Умумии Созмони
Милали Муттаҳид
                                                                                                                     ХАБАРҲО
19.09.2017 23:58, Иёлоти Муттаҳидаи
Амрико                                                                                                               Ҷаласаи Кумитаи тадорукоти
                                                                                                                     ҷашни 30 - солагии
                                                                                                                     Истиқлолияти давлатии
                                                         Муҳтарам ҷаноби Раис,                                       Ҷумҳурии Тоҷикистон
                                                         Муҳтарам ҷаноби Дабири кулл,                                28.02.2018
                                                         Хонумҳо ва ҷанобон!                                         Маҷлиси Ҳукумати Ҷумҳурии
                                                                                                                     Тоҷикистон
                                                         Дар оғози сухан ҷаноби Мирослав Лайчакро ба                 28.02.2018
                                                         муносибати интихоб шуданаш ба ҳайси Раиси                   Иштирок дар ҷамъомади
                                                         Иҷлосияи 72-юми Маҷмаи Умумии Созмони                       тантанавӣ ба ифтихори 25 -
                                                                                                                     солагии таъсисёбии Қувваҳои
                                                         Милали Муттаҳид табрик гуфта, ба ӯ дар иҷрои                мусаллаҳи Ҷумҳурии
                                                         босамари ин вазифа муваффақият мехоҳам.                     Тоҷикистон
                                                                                                                     23.02.2018
                                                         Ҳамзамон бо ин миннатдории хешро ба ҷаноби                  Суханронӣ дар маҷлиси
                                                         Питер Томпсон барои дастгирии пайваста аз                   тантанавӣ бахшида ба 25-
                                                                                                                     солагии таъсисёбии Қувваҳои
                                                         ташаббусҳои милливу байналмилалии Тоҷикистон                Мусаллаҳ
                                                         тайи фаъолияташ дар вазифаи Раиси Иҷлосияи                  23.02.2018
                                                         71-уми Маҷмаи Умумии Созмони Милал иброз
                                                                                                                     Ба имзо расидани як қатор
                                                         медорам.                                                    қонунҳо
                                                                                                                     22.02.2018
Раванди босуръати ҷаҳонишавӣ дар зарфи даҳсолаҳои гузашта, ҳарчанд ки аз як тараф, ба тавсеаи
                                                                                                                     Тақдими мукофотҳои давлатӣ
робитаҳои сиёсиву иқтисодӣ миёни кишварҳо ва ҳамгироӣ байни минтақаҳои гуногуни ҷаҳон мусоидат                       ва рутбаҳои навбатӣ ба
намуд, вале, аз ҷониби дигар, барои сокинони сайёра мушкилоти зиёдеро ба бор овард.                                  хизматчиёни ҳарбӣ
                                                                                                                     21.02.2018
Ин аст, ки дар ҷодаи саъю кӯшишҳои муташаккилонаи кишварҳои аъзои Созмон ҷиҳати таъмини ҳаёти                        Ба истифода додани бинои
боамну осоиштаи мардум монеаҳои ҷиддӣ эҷод гардиданд.                                                                истиқоматӣ барои 200 оилаи
                                                                                                                     хизматчиёни давлатӣ дар
                                                                                                                     маҳаллаи Зарафшони шаҳри
Дар ин росто Созмони Милали Муттаҳид – ба сифати як ниҳоди бонуфуз ва фарогири ҷаҳонӣ – бояд                         Душанбе
минбаъд низ вазифаи худро дар мавриди ҳамоҳангсозии талошҳои пайвастаи давлатҳои аъзо ҷиҳати                         21.02.2018
муқовимати фаъол ба хатару таҳдидҳои муосир ва ба таври самарабахш иҷро намояд.                                      Мавриди баҳрабардорӣ қарор
                                                                                                                     гирифтани бинои нави
Ҷаноби Раис!                                                                                                         факултаи ҳавопаймоии
                                                                                                                     Донишкадаи ҳарбии Вазорати
                                                                                                                     мудофиа
Дар шароити кунунӣ ба миён гузоштан ва ҳал намудани масъалаҳои умдаи рӯз бидуни роҳандозии                           21.02.2018
ислоҳоти фарогири Созмони Милали Муттаҳид ғайриимкон мебошад.                                                        Ифтитоҳи Маркази
                                                                                                                     идоракунии Қувваҳои
Ин раванд бояд ба тавсеаи зарфиятҳои Созмон ҷиҳати вокуниши саривақтиву муносиб ба рӯйдодҳо                          мусаллаҳи Ҷумҳурии
                                                                                                                     Тоҷикистон
дар саросари ҷаҳон ва рафъи таҳдидҳои замони муосир мусоидат намояд.                                                 21.02.2018

Ислоҳот бояд мувофиқи усулҳо ва мақсадҳои Ойинномаи Созмон ҷоннок карда шавад ва Шӯрои                               Суҳбати телефонӣ бо
                                                                                                                     Президенти Ҷумҳурии
Амниятро ба ҳайси қисми таркибии он фаро гирад.                                                                      Қазоқистон Нурсултон
                                                                                                                     Назарбоев
Мо ҷонибдори намояндагии одилона дар Шӯрои Амният, хоссатан аз ҳисоби кишварҳои рӯ ба тараққӣ,                       19.02.2018
мебошем.
                                                                                                                                  ҲАМАИ ХАБАРҲО
Ҳозирини гиромӣ!

Имрӯз ҳамаи мо шоҳиди рӯйдоду воқеаҳои даҳшатноку фоҷиаборе мебошем, ки дар гӯшаҳои гуногуни
ҷаҳон идома доранд.

Тавсеаи миқёси терроризм ва ифротгароӣ, ҷангу низоъҳои мусаллаҳонаи мазҳабӣ, ҷинояткории
муташаккили фаромиллӣ ва гардиши ғайриқонунии маводи мухаддир ба амнияти кишварҳои мо хатари
ҷиддӣ эҷод карда истодаанд.

Ҳоло фаъолшавии гурӯҳҳои террористиву ифротгаро ва дигар ҷунбишҳои иртиҷоӣ дар нуқтаҳои доғи
ҷаҳон амнияти тамоми мардуми сайёраро зери хатар қарор додааст.
Бори дигар таъкид менамоем, ки амалҳои ваҳшиёнаи ин неруҳо бо дини мубини ислом ҳеҷ гуна
робитае надоранд. Онҳо, баръакс, мухолифи таълимоти ахлоқӣ ва арзишҳои таҳаммулгарову
инсондӯстонаи ислом мебошанд.

Мубориза алайҳи таҳдидҳои зикршуда аз ҷониби ҳамаи давлатҳои аъзои Созмон андешидани чораҳои
қотеъонаи муштарак дар доираи ҳуқуқи байналмилалӣ ва худдорӣ намуданро аз истифодаи меъёрҳои
дугона тақозо менамояд.

Ҳукумати Тоҷикистон ҷиҳати мубориза бо таҳдиду хатарҳои муосир ва таъмини сулҳу суботи пойдор
дар кишвар дар ҳамкорӣ бо шарикони худ ва созмонҳои байналмилалӣ, бахусус ниҳодҳои дахлдори
Созмони Милал, пайваста иқдомҳои мушаххасро роҳандозӣ менамояд.

Татбиқи марҳалаи дуюми Стратегияи миллии Ҷумҳурии Тоҷикистон оид ба мубориза бар зидди
терроризм ва экстремизм барои давраи то соли 2020 аз ҷумлаи чунин иқдомот мебошад.

Дар раванди таҳия ва амалӣ сохтани тадбирҳои саривақтӣ ҷиҳати ҳалли муноқишаҳо дар гӯшаҳои доғи
ҷаҳон нақши марказӣ ва ҳамоҳангкунандаи Созмони Милали Муттаҳид аҳамияти беш аз пеш касб
менамояд.

Комёбӣ дар амалҳои муштарак ҷиҳати пешгирӣ ва ҳалли низоъҳо, ҷустуҷӯйи роҳҳои сулҳомези рафъи
буҳрону ихтилофҳо, пеш аз ҳама, бо истифодаи самараноки дипломатияи боздоранда ва фаъолияти
миёнаравӣ вобастагӣ дорад.

Дар ин робита Тоҷикистон ҳалли қазияи Ҷумҳурии Халқӣ-Демократии Кореяро дар идомаи
музокироти созанда, танҳо  бо роҳҳои сулҳомез ва дар доираи иҷрои содиқонаи қатъномаҳои
дахлдори Шӯрои Амнияти Созмони Милал мебинад.

Мо чунин мешуморем, ки сулҳу субот гарави таъмин гардидани рушди устувори иқтисодиву иҷтимоӣ,
ҳаёти сазовору осоиштаи мардум, эҷоди шароити мусоид барои тавсеаи ҷомеаи шаҳрвандӣ ва риояву
ҳифзи ҳуқуқи инсон дар ҳар як кишвари узви Созмони Милал ба ҳисоб меравад.

Мо, тоҷикон, қадри сулҳ ва зарурати ҳифзи онро амиқ дарк мекунем.

Мардуми мо дар солҳои аввали соҳибистиқлолӣ душвориҳои сахту сангинеро паси сар намуд.

Дар натиҷаи ҷанги дохилии таҳмилӣ даҳҳо ҳазор нафар шаҳрвандони кишварамон қурбон шуданд.

Маҳз ба шарофати истиқрори сулҳу субот дар ҷомеа мо тавонистем ба рушди бемайлони иҷтимоиву
иқтисодӣ, коҳиш додани нишондиҳандаҳои камбизоатӣ ва баланд бардоштани сатҳи некуаҳволии
мардум ноил гардем.

Дар ин замина мо ҳамкориҳои гуногунҷанбаву судмандро бо кишварҳои мухталифи олам густариш
дода, ҷиҳати таъмини ҳамгироии минтақавӣ чораҳои зарурӣ андешидем.

Ҷаноби Раис!

Вазъи низомиву сиёсӣ ва иҷтимоиву иқтисодии      Афғонистони ҳамҷавор моро бетафовут гузошта
наметавонад ва боиси нигаронии ҷиддии мост.

Имрӯз комилан возеҳ аст, ки сулҳу суботи пойдор дар Афғонистон омили калидии таъмини суботу
амният дар ҳавзаи Осиёи Марказию Ҷанубӣ ва дигар минтақаҳои ҳамсоя аст.

Бино бар ин, ҳамоҳангсозии минбаъдаи талошҳои ҷомеаи ҷаҳонӣ ва андешидани тадбирҳои
муассирро ҷиҳати ҳаллу фасли фарогири қазияи Афғонистон хеле муҳим арзёбӣ мекунем.

Омили муҳим дар ин ҷода, аз ҷумла, ҷалби Афғонистон ба раванди ҳамгироии минтақавӣ тавассути
тақвияти муносибатҳои иқтисодӣ ва тиҷоратӣ бо он мебошад.

Мо аз ҷомеаи байналмилалӣ даъват менамоем, ки ба Афғонистон дар эҳёи ҳаёти иҷтимоиву иқтисодӣ
ва рушди инфрасохтори нақлиётиву иртиботии он мусоидату кумакҳои ҳадафрас намояд.

Тоҷикистон, ки бо Афғонистон наздики 1400 километр сарҳади умумӣ дорад, омода аст дар ин ҷода
саҳми ҳамаҷонибаи худро гузорад.

Пайвастани шоҳроҳҳои нақлиётии ду кишвар, татбиқи лоиҳаҳои бунёди хаттҳои интиқоли барқ, аз
ҷумла КАСА-1000, рушди ҳамкориҳои иқтисодиву иҷтимоии фаромарзӣ, инчунин таълиму такмили
касбии мутахассисон дар соҳаҳои гуногун аз самтҳое мебошанд, ки имрӯз Тоҷикистон онҳоро пайгирӣ
менамояд.

Мубориза бар зидди гардиши ғайриқонунии маводи мухаддир, ки даромад аз муомилоти он яке аз
манбаъҳои асосии маблағгузории терроризми байналмилалӣ мебошад, кӯшишҳои дастаҷамъонаи
ҷомеаи ҷаҳонӣ, аз ҷумла созмонҳои байналмилаливу минтақавиро тақозо мекунад.

Дар ин самт Тоҷикистон бо сохторҳои дахлдори Созмони Милал, созмонҳои минтақавӣ, инчунин дар
сатҳи дуҷониба бо кишварҳои шарик ҳамкории самаранокро ба роҳ мондааст.

Айни ҳол дар кишвар Стратегияи миллии мубориза бар зидди гардиши ғайриқонунии маводи мухаддир
барои давраи то соли 2020 муваффақона татбиқ мегардад.
Ҷаноби Раис!

Қабули Рӯзномаи ҷаҳонии рушд то соли 2030 иқдоми наҷибонаи ҷомеаи байналмилалӣ ба хотири
рушди устувори кишварҳои аъзо ва фарогирии тамоми қишрҳои ҷомеа бо ин раванд маҳсуб меёбад.

Тоҷикистон тайи соли охир ба мақсади пиёдасозии Ҳадафҳои рушди устувор якчанд иқдоми муҳимро
роҳандозӣ кардааст.

Ҳукумати кишвар дар ҳамкорӣ бо ниҳодҳои дахлдори Созмони Милал, аз ҷумла дафтари Барномаи
рушди он дар Тоҷикистон, Стратегияи миллии рушд то соли 2030 ва Барномаи миёнамуҳлати рушдро
то соли 2020 таҳия ва қабул намуд.

Ин санадҳои барномавӣ бар пояи Рӯзномаи ҷаҳонии рушди устувор таҳия шудаанд ва мо татбиқи
саривақтиву самараноки онҳоро саҳми кишвари худ дар амалӣ гардонидани Барномаи ҷаҳонии рушд
медонем.

Тоҷикистон яке аз 43 кишвари ҷаҳон мебошад, ки моҳи июли соли ҷорӣ Ҳисоботи ихтиёрии миллии
худро дар шаҳри Ню-Йорк дар чоҳорчӯбаи Форуми сатҳи баланди сиёсӣ оид ба рушди устувор
муаррифӣ намуд.

Мо бар онем, ки дар раванди татбиқи шоистаи Рӯзномаи ҷаҳонии рушд – 2030 мусоидат ба кишварҳои
зарфияту имкониятҳояшон маҳдуд, хусусан дар бахши маблағгузорӣ ва таҳвили фановариҳои муосир,
хеле зарур мебошад.

Ба ақидаи мо, тавсеаи кумаки расмӣ ба кишварҳои рӯ ба тараққӣ барои таъмини рушд ҳанӯз ҳам яке аз
масъалаҳои умдаи рӯз боқӣ мемонад.

Қобили зикр аст, ки вазъи ҷуғрофии кишварҳои рӯ ба тараққии маҳсур бо хушкӣ ва маҳдудияти
имконоти онҳо барои дастрасӣ ба бандарҳои баҳрӣ ба раванди таъмини рушди устувори онҳо
монеаҳои ҷиддӣ эҷод менамояд.

Дар чунин шароит ин қабил кишварҳо дар ҳаллу фасли масъалаҳои марбут ба рушди инфрасохтор,
роҳандозии низоми самарабахши ҳамлу нақли транзитӣ, содагардонии қоидаҳои тиҷорат ва ҳамгироии
минтақавӣ ба мусоидати кишварҳои мутараққӣ ва сохторҳои байналмилалии молиявӣ ниёз доранд.

Аз ин рӯ, рушди муштараки ҷаҳонӣ шарикии ҳамаҷонибаро дар ҳама сатҳҳо тақозо менамояд.

Дар ин маврид ниҳоду сохторҳои марбутаи Созмони Милали Муттаҳид, аз ҷумла Шӯрои иқтисодӣ ва
иҷтимоии он, метавонанд нақши муҳим дошта бошанд.

Ҳамчунин аз кишварҳои мутаррақӣ ва ниҳодҳои байналмилалӣ ҷиҳати таъмини ҳуқуқу шароити мусоид
барои муҳоҷирони меҳнатӣ ва ҳамзамон мусоидат ба кишварҳои содиркунандаи қувваи корӣ дар эҷоди
ҷойҳои нави корӣ дар кишварҳояшон даъват ба амал меорем.

Мутмаинем, ки таваҷҷуҳи бештар ба баррасии масъалаҳои мубрами иқтисодиву иҷтимоӣ ва экологӣ
барои татбиқи саривақтии Рӯзномаи ҷаҳонии рушд – 2030 мусоидати ҷиддӣ хоҳад кард.

Хонумҳо ва ҷанобон!

Расо ду сол пеш мо Созишномаи Париж оид ба иқлимро қабул намудем, ки ҳадафу мақсадҳояш
фарогир буда, роҳҳои асосии талошҳои ҷомеаи ҷаҳониро ҷиҳати мутобиқшавӣ ба тағйирёбии иқлим
ва гузариш ба иқтисодиёти камкарбон муайян месозад.

Мутаассифона, бино бар тағйирёбии иқлим шумораи офатҳои табиӣ дар даҳҳо кишварҳои олам рӯ ба
афзоиш ниҳодааст ва на ҳамаи онҳо қодиранд чораҳои заруриро ҷиҳати ҳифз аз онҳо андешанд.

Зимнан пешниҳод менамоем, ки механизмҳои кумакҳои ҳамаҷониба ба кишварҳои осебдида пурзӯр
карда шуда, ба ин мақсад бунёдҳои байналмилаливу минтақавӣ таъсис дода шаванд.

Тоҷикистон низ, ки наваду се фоизи қаламрави онро кӯҳсор ташкил медиҳад, бино бар хусусиятҳои
ҷуғрофии худ дар рӯ ба рӯйи пайомадҳои харобиовари офатҳои табиӣ осебпазир мебошад.

Ҳамасола дар кишвар офатҳои гуногуни табиӣ, аз ҷумла вобаста ба об, рух медиҳанд, ки ба иқтисоди
миллӣ ба маблағи садҳо миллион доллар зарар расонида, сабабгори талафоти ҷонӣ мегарданд.

Раванди тағйирёбии иқлим боиси обшавии босуръати пиряхҳо гардида, ба ҳаҷми оби дарёҳо ва, ба ин
васила, ба бахшҳои асосии иқтисоди миллӣ, аз қабили гидроэнергетика, кишоварзӣ ва саноат, таъсири
манфӣ мерасонад.

Тайи 30 соли охир аз 13 ҳазор пирях дар қаламрави Тоҷикистон зиёда аз ҳазор адади он пурра нобуд
шудааст.

Ва ин дар ҳолест, ки имкониятҳои Тоҷикистон аз лиҳози истифодаи иқтидорҳои саноатӣ – яке аз
манбаъҳои асосии партови газҳои зарарнок ба ҳаво - чандон зиёд нестанд ва 98 фоизи энергияи
кишвар дар неругоҳҳои барқи обӣ – манбаи аз лиҳози экологӣ тоза - истеҳсол мешавад.

Айни замон 60 дарсади захираҳои оби Осиёи Марказӣ дар ҳудуди Тоҷикистон ташаккул меёбанд.

Яъне идомаи эҳтимолии раванди обшавии босуръати пиряхҳо метавонад ба ташаккули захираҳои оби
минтақа таъсири манфӣ расонад.

Аз ин рӯ, вақти он расидааст, ки мо аз гуфтугӯ ба амал гузарем ва дар пиёдасозии ҳадафҳои
Созишномаи Париж саҳм гузорем.

Айни ҳол Тоҷикистон бар пояи муқаррароти санади мазкур Стратегияи миллии худро оид ба
мутобиқшавӣ ба тағйирёбии иқлим таҳия намуда истодааст.

Ба андешаи мо, дар марҳалаи кунунӣ яке аз роҳҳои ноилшавӣ ба ҳадафҳои Созишномаи Париж ин
тавсеаи иқтисоди “сабз” ва истифодаи босамар аз захираҳои энергияи таҷдидшаванда ба ҳисоб
меравад.

Дар ин радиф мо ҷонибдории худро аз ташаббусҳои ҷаҳонии “Энергияи устувор барои ҳама” ва
Даҳсолаи байналмилалии “Энергияи устувор барои давраи то соли 2024” таъкид менамоем.

Ҷаноби Раис!

Тоҷикистон ширкати фаъолонаи худро дар иҷрои Рӯзномаи Созмони Милал марбут ба об идома хоҳад
дод.

Боиси хушнудист, ки моҳи декабри соли гузашта Маҷмаи Умумии Созмони Милали Муттаҳид бо
иттифоқи оро қатъномаро дар бораи Даҳсолаи байналмилалии амал “Об барои рушди устувор, солҳои
2018-2028” қабул намуд.

Итминони комил дорем, ки татбиқи амалҳои Даҳсолаи нав дар сатҳҳои миллӣ, минтақавӣ ва
байналмилалӣ барои расидан ба ҳадафи рушди устувори марбут ба захираҳои об ва ҳифзи ин
неъмати бебаҳо барои наслҳои оянда мусоидат хоҳад кард.

Чанд соат қабл бо ибтикори мо дар қароргоҳи Созмони Милали Муттаҳид нишасти сатҳи баланд таҳти
унвони “Дар роҳи татбиқи Даҳсолаи байналмилалии амал “Об барои рушди устувор” баргузор гардид,
ки дар он ширкаткунандагон роҷеъ ба роҳҳо ва усулҳои муассири пешбурди Даҳсолаи нави
байналмилалӣ ва расидан ба Ҳадафи шашуми рушди устувор ибрози андеша намуданд.

Гузашта аз ин, мо ҷиҳати анҷом додани баррасиву муҳокимаи пешниҳодот ва тасдиқи нақшаи амали
Даҳсола ният дорем, ки 22-юми марти соли 2018 – дар Рӯзи ҷаҳонии об – дар шаҳри Ню-Йорк
ҳамоиши ифтитоҳии “Даҳсолаи байналмилалии амал “Об барои рушди устувор”, солҳои 2018-2028” ва
моҳи июни соли 2018 дар шаҳри Душанбе Конфронси байналмилалии сатҳи баландро баргузор
намоем.

Мо умедворем, ки кишварҳои аъзои Созмони Милали Муттаҳид, созмонҳои байналмилаливу
минтақавӣ, ниҳодҳои байналмилалии молиявӣ, ҷомеаи шаҳрвандӣ, аҳли илму адаб, ҷавонон ва занон
 ба хотири таъмини ҳаёти шоистаи мардуми сайёра ва наслҳои оянда дар раванди татбиқи Даҳсолаи
нав фаъолона ширкат хоҳанд кард.

Аз таваҷҷуҳатон сипосгузорам.

 Маводҳо доир ба мавзӯъ:
 Маводи дигар вобаста ба мавзӯъи Созмони Милали Муттаҳид




   Истиқлолият                 Конститутсия                Савганд       Ваҳдати миллӣ           Паём




   Мулоқот бо зиёиён           Наврӯз                      Иди модарон   Иди Рамазон             Иди Қурбон


                                                                                                        ИДОМА




   Созмони Милали              Созмони Ҳамкории            Русия         Эрон                    Чин
   Муттаҳид                             Шанхай

                                             ИДОМА                                                                           ИДОМА


НОМА БА ПРЕЗИДЕНТ                                             ХАРИТА

  Мувофиқи талаботи моддаи 21 Қонуни Ҷумҳурии
  Тоҷикистон «Дар бораи муроҷиатҳои шахсони воқеӣ
  ва ҳуқуқӣ» муроҷиатҳое, ки дар онҳо насаб, ном, номи
  падари шахси воқеӣ, маълумот дар бораи суроғаи
  маҳалли истиқомат ё номи пурраи шахси ҳуқуқӣ ва
  суроғаи маҳалли ҷойгиршавии он зикр нашудаанд ё
  хато нишон дода шудаанд, инчунин бе имзо (имзои
  электронии рақамӣ) пешниҳод шудаанд, муроҷиатҳои
  беном дониста шуда, мавриди баррасӣ қарор
  намегиранд, агар онҳо дорои маълумот оид ба тайёрӣ
  барои содир кардани ҷиноят ё ҷинояти содиршуда
  набошанд.

  Ному насаб: *

  Ҷойи кор: *

  Кишвар: *

  Шаҳр, ноҳия, деҳа: *

  Кӯча, бино, хона: *

  Рақами телефон: *

  E-mail: *

  Мавзӯъ: *

  Матн: *




  Замима кардан:
   Choose File    no file selected




   Коди болоро ворид кунед: *



         Ирсол




Тоҷикистон                 Президент                 Рамзҳои давлатӣ   Санадҳо        Ҳукумат           Дастгоҳи иҷроия
Таърих                     Салоҳият                  Нишон             Конститутсия   Раиси Ҳукумат     Роҳбари дастгоҳ

Иқтисодиёт                 Пешвои миллат             Парчам            Фармон         Раёсати Ҳукумат   Ёрдамчиёни Президент

Фарҳанг ва маориф          Тарҷумаи ҳол              Суруд             Амр            Аъзои Ҳукумат     Котиботи Президент

Сайёҳӣ                     Китобҳо                   Пул               Қарор          Маҷлиси Ҳукумат   Хадамоти матбуот

Ҷомеаи ҷаҳон               Мақолаҳо                                    Фармоиш                          Раёсатҳои Дастгоҳ

                           Аксҳо




  © Хадамоти матбуоти Президенти Тоҷикистон, 2005 - 2017
  Тел/Факс.: (+992 37)2212520
