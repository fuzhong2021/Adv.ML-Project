Обраќање на претседателот

2006
Source: Booklet for the program “Prerodba vo 100 cekori” of the VMRO DPMNE party for the parliamentary elections 2006


Почитувани граѓани!
Силна е енергијата која се добива од оваа земја.
Уште помоќни се нејзините приказни, историја и природни убавини.
Јас тука растев, тука за првпат почувствував радост, тука научив што значи збо-
рот тага. Тука се моите пријатели, другари, моето семејство, мојата судбина.
Тука и на ниедно друго место - никаде подобро.
Само овде, во Република Македонија, помеѓу вас, во земјата која ја сакам.
Убеден сум дека ова чувство со мене го делат сите, сите оние што се дел од при-
казната за оваа земја.
Сите ние зависиме еден од друг. И сите ние, само заедно, со одговорен однос кон
секој еден од нас во оваа држава, може да го започнеме она што го сакаме - една
нова ера, ера во која ќе воспоставиме нов систем на вредности, во која ќе пока-
жеме единство, храброст и љубов, но и страст и одлучност.
Ера во која ќе промовираме економски развој, напредок, сигурност, заедништво,
толеранција и меѓусебно разбирање.
Таква ќе биде новата ера на нашата Македонија.
Тоа ќе биде ера, чиј почеток ќе обележи една нова, успешна иднина за сите нас.
Нашата историја и големината на нашите исконски вредности ни даваат за право
да веруваме во тоа, да веруваме во себе, да веруваме во Македонија и да знаеме
дека ќе биде подобро!
Цврсто сум убеден дека македонската сила, поддржана со враќањето на самодо-
вербата и новото заедништво ќе можат да ја придвижат Македонија кон оства-
рувањето на јасна државна политика, која ќе ги одразува темелните интереси и
цели на Македонија.
На Македонија í е потребен нов пробив, а еден таков пробив подразбира и бара
целосна обнова на нејзината внатрешна виталност. Ова бара победа над духот на
малодушноста, консолидација на сите составни делови на државниот и општест-
вениот живот и потполна усредоточеност на доследно и одговорно остварување
на темелните цели и интереси на Македонија.
ВМРО-ДПМНЕ има сила за таков пробив!
Македонија има сила за таков напредок, да тргне со големи чекори напред кон
просперитет и развој!
Духот на однесување проследен со одговорност, самодоверба и потпирање на
сопствени сили и потенцијали, следен со темелни, професионални, стручни, од-
говорни и постојани дејствувања на поединците и институциите, заедно со урам-
нотежениот развој на сите сфери ќе í дадат на Македонија еден нов поттик.
Овие чекори ќе бидат мотивирани со нашата сила, волја, истрајност и со убеде-
ност дека Македонија заслужува напредок.
Ние, во ВМРО-ДПМНЕ, останавме и ќе останеме верни на темелните одредби на
нашата партија, кои се дел од големата европска демохристијанска идеја.
ВМРО-ДПМНЕ денес е потполно подготвена да даде водечки придонес во обно-
вата на единството на земјата, да биде промотор на нејзиниот нов развоен циклус,
на нејзиниот економски напредок, да ја предводи новата етапа од развојот
на националниот и културниот живот и идентитет како дел од Европа и европ-
ската идеја, да ја води Македонија во почетокот на градење вистински систем на
вредности и да ја понесе Македонија во Европската унија и НАТО.
Почитувани граѓани!
Нашите трајни вредности значат дека веруваме во довербата помеѓу луѓето, спо-
делувајќи ја одговорноста, поттикнувајќи и промовирајќи ја слободата и поддр-
жувајќи ги институциите и културите.
Помина времето на преценети идеолози и лажни митови.
Помина времето на лагата и очајот!
Дојде времето на новиот концепт на развој и напредок, време во кое ќе ги вгра-
диме нашите трајни вредности во новите предизвици.
Можам да забележам вистинска желба и страст во нашата земја за нови идеи и
едно ново водство. Можам да забележам подготвеност за активирање на сета
сила во Македонија, со цел да се случи напредок и економски развој, со цел да
излеземе од оваа криза во која се наоѓаме веќе една и пол деценија.
На сите ни е јасно дека добрата политика произлегува од довербата.
За да може Македонија да биде водена кон подобра иднина, мора да се надминат
некои блокади и мора да се испратат неколку јасни пораки.
На Македонија мора да í се даде доверба, а на сите нам мора да ни се врати са-
модовербата!
Во 2002 година СДСМ успеа да ги добие изборите и вашата доверба.
Тие ветија големи работи. Не ги исполнија!
По 4 години се покажа дека се случи вистинско разочарување со изборот на
СДСМ.
Вашата доверба е нешто што никој не смее да го изневери, таа е нешто свето и не
смеете да дозволите таа да се злоупотребува.
Премногу луѓе во нашава земја се обременети со егзистенцијални проблеми.
Нивната судбина е доведена во прашање.
Економска ефикасност не постои. Државата стои. А, има сила!
Ние сме таа сила, заедно со вас! Ќе тргнеме заедно со големи чекори напред!
Почитувани граѓани!
Наш предизвик на овие избори е токму остварување на убеденоста да се обезбе-
ди сериозна алтернатива, со цел да í го понудиме на Македонија новиот почеток
на напредок и развој.
Ова значи две работи.
Прво, мора самите ние да го чувствуваме во нас гласот на промената, оптими-
змот и надежта, мора самите ние да ја чувствуваме силата на Македонија.
Второ, мора да развиеме нови идеи, кои ќе ги вградиме во нашите амбиции за
Македонија.

ПРЕРОДБА ВО 100 ЧЕКОРИ
Над сe, мора да покажеме дека промените што ги чиниме се на долг рок, односно
дека ќе траат.
Токму како што трае и ќе трае нашата волја и сила која произлегува од нашата
традиција, токму како што трае и ќе трае нашиот стремеж да ја направиме Маке-
донија подобро место за живеење.
И, мора да покажеме дека нашите идеи ќе го подобрат вашиот живот и дека заед-
нички ќе изградиме подобра Македонија.
Нашите идеи и нашата визија за Македонија се во оваа програма.
Оваа програма има една единствена цел: Преродба на Македонија!
Преродба на нејзиниот дух, преродба на нејзината виталност, преродба на нејзи-
ната суштина, преродба на нејзината верба!
Почитувани граѓани,
На Македонија í е потребно заедничко насочување и мотивирање на силите.
На Македонија í треба стабилна, доверлива и професионална влада, која ќе ја
стави во погон нејзината енергија и потенцијали.
Програмата која е пред Вас потврдува дека е тоа возможно да се стори, а ВМРО-
ДПМНЕ знае дека ние заедно ќе успееме!
Дозволете í на Македонија да ја искористи оваа шанса!
Ајде да ја покажеме силата на Македонија и да тргнеме со големи чекори на-
пред!
Ајде да работиме заедно!
Да работиме за Македонија!
Ваш,
Никола Груевски
Претседател на ВМРО-ДПМНЕ__