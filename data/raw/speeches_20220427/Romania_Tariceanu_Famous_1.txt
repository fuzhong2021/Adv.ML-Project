Discursul primului-ministru Călin Popescu-Tăriceanu cu ocazia sesiunii festive a Parlamentului dedicate aderării României la UE
12/20/2006
Domnule Presedinte al României,
Domnule Presedinte al Senatului,
Domnule Presedinte al Camerei Deputatilor,
Doamnelor si domnilor senatori si deputati,
Doamnelor si domnilor ministri,
Distinsi invitati, membri ai corpului diplomatic,

Marcam astazi, prin aceasta sesiune festiva, un moment de uriasa bucurie pentru toti românii si un moment istoric pentru România: aderarea la Uniunea Europeana pe 1 ianuarie 2007.

Se spune în popor însa ca bucuria mai ia si mintile. Ar fi o eroare pentru România ca aceasta vorba sa se adevereasca acum.

Poate unii vor fi dezamagiti de ce voi spune. Este însa de datoria mea ca prim-ministru sa atrag atentia ca aderarea la Uniunea Europeana nu este biletul câstigator la loterie, care ne face pe toti instantaneu bogati, celebri si fara griji.

Dar aderarea la Uniunea Europeana deschide pentru noi toti - cetateni, comunitati locale, întreprinderi, institutii - posibilitati uriase pentru viitor, asemenea celor din Uniune.

Peste 12 zile România va fi stat cu drepturi depline al Uniunii Europene. Si totusi, pe 1 ianuarie nu ni se vor rezolva toate problemele. Vom avea însa acces la solutii mai multe si mai eficiente pentru a rezolva aceste probleme si pentru a ne construi viata pe care o dorim.

În perioada 2007-2013 vom beneficia de fonduri europene în valoare de aproape 32 de miliarde de euro. Vom investi acesti bani în domenii strategice pentru a ne moderniza.

Vom lua parte la procesul de decizie în cadrul institutiilor europene. Aceasta ne va permite sa ne promovam activ interesul national si sa nu mai suportam pasivi consecintele deciziilor luate de altii pentru ei si pentru noi.

Schimburile comerciale si investitiile vor creste. Aceasta va aduce cu sine locuri de munca mai multe si mai bine platite. Cetatenii români vor putea calatori liber în Europa, iar în timp libertatea fortei de munca românesti va fi deplina.

Statul român se va moderniza, prin preluarea normelor si procedurilor europene si prin finalizarea reformelor institutionale. Aceasta înseamna ca statul român va putea raspunde mai eficient nevoilor cetatenilor sai. Ati observat, poate, ca am vorbit la viitor. Asa cum am spus, acest viitor nu se va împlini pe 1 ianuarie 2007, dar nici nu intra într-un orizont de timp nelimitat. Avem angajamente cu termene clare fata de Uniunea Europeana, care trebuie respectate. Ultimul Raport de monitorizare al Comisiei Europene stabileste termene de actiune pentru prima parte a anului 2007, în diferite domenii din care citez justitie, combaterea coruptiei, agricultura, domeniul sanitar-veterinar.

Avem, de asemenea, termene pentru finalizarea procesului de aliniere la acquis-ul comunitar si perioade de tranzitie strict delimitate, în domenii ca: libera circulatie a serviciilor, libera circulatie a capitalurilor, concurenta, agricultura, energie, impozitare, protectia mediului înconjurator. Toate acestea ne obliga.

Daca am reusit sa îndeplinim obiectivul strategic de a adera la Uniunea Europeana la 1 ianuarie 2007, secretul succesului este simplu: onestitatea si munca. Spun onestitate, pentru ca nu am facut promisiuni lipsite de acoperire si am crezut sincer în valorile si normele europene. Angajamentul meu personal ca prim-ministru este sa continuam sa ne respectam ceea ce ne-am asumat.

Spun munca, al doilea element de care vorbeam, pentru ca Uniunea Europeana nu „da" nimic nimanui, nici macar statelor sale membre. De oportunitatile pe care le ofera Uniunea Europeana beneficiaza toti cei care îndeplinesc criteriile pentru a fi membri si respecta regulile jocului european în interiorul Uniunii.

Iar aceasta înseamna munca sustinuta, implicare si viziune, atât în timpul procesului de pregatire pentru aderare, cât si în noua calitate, în cadrul Uniunii Europene.

Întrucât suntem în perioada în care celebram caderea dictaturii, sa ne reamintim cum timp de 45 de ani comunismul a încercat sa ne induca ideea ca „statul da" cetatenilor dupa cum vede el nevoile lor si dupa asa-zisa sa marinimie, indiferent de cât ar munci oamenii.

Acum, una din primele lectii pe care ni le-a predat Uniunea Europeana a fost la antipozi: nimic nu se „da", totul se câstiga prin munca, prin onestitate, prin implicare, prin actiune, prin loialitate fata de valorile si principiile europene. Pentru România, o tara pe care comunismul a încercat sa o goleasca de valori fundamentale, aceasta este cea dintâi lectie pe care ne-o ofera integrarea europeana: munca, onestitatea, seriozitatea, actiunea, respectarea unor valori si principii sunt instrumentele succesului în viata unui european. Nu smecheria. Nu pasivitatea si nepasarea. De aceea, în Europa succesul este solid si pe termen lung.


Doamnelor si domnilor,
Cred cu sinceritate ca toti cei care suntem în aceasta sala avem de învatat din aceasta lectie europeana, indiferent de institutia pe care o reprezentam, de culoarea politica pe care o avem, de mediul social din care facem parte, de ambitiile politice sau sociale sau personale pe care le avem.

Nici unul dintre noi nu este deasupra valorilor si principiilor care stau la baza proiectului european. La fel cum nici unul dintre noi nu poate ignora regulile si normele europene, daca vrem cu adevarat sa transformam integrarea europeana în beneficii concrete pentru cetatenii români.

Am spus ca Uniunea Europeana nu ne da succesul pe tava. Dar Uniunea Europeana ne provoaca la succes.

Adica ne pune la munca, dar ne arata si ce avem de câstigat daca ne facem treaba corect. Tocmai pentru ca mai avem atât de mult de lucru, a venit momentul si pentru clasa politica româneasca sa iasa din tiparul sau specificul dâmbovitean.

A venit momentul sa punem punct discursurilor goale de continut si declaratiilor fierbinti. Desigur, poate atunci unii din cei care s-au obisnuit sa fie pe prima pagina a ziarelor, îsi vor pierde acest „loc de onoare".

Dar clasa politica, sunt convins, va câstiga în respectabilitate si credibilitate în fata cetatenilor. Românii stiu foarte bine ca sunetul sabiilor de pe scena politica nu creeaza nici locuri de munca si nici nu da caldura în case. Cel mult, umple rubrica de divertisment din viata lor, ceea ce este dupa, parerea mea, totusi, trist.

Rolul unui om politic nu este sa distreze, ci sa vina cu solutii pentru oameni, sa fie eficient, sa faca ceea ce promite.

În aceste conditii, va provoc si eu sa facem împreuna un exercitiu care sa ne pregateasca pentru politica de nivel european.

Va invit la o dezbatere onesta asupra Strategiei României pentru perioada post-aderare.

La nivelul Guvernului, am elaborat deja acest document, dar vrem sa îl promovam doar dupa ce îl supunem unei dezbateri publice, la care sa participe si sa îsi aduca contributia puterea, opozitia si societatea civila. Documentul a fost transmis chiar astazi liderilor partidelor parlamentare spre analiza. Sper sa începem anul 2007 printr-un consens asupra directiei strategice pe care o va urma România în Uniunea Europeana.

Responsabilitatile nu se opresc aici pentru clasa politica.

Este obligatoriu ca reformele demarate în perioada de pre-aderare sa continue în ritm sustinut.

Am actionat pe numeroase paliere: reforma justitiei, reforma proprietatii, lupta împotriva coruptiei, reforma administratiei publice, reforma sanatatii, reforma agriculturii, reforma educatiei.

Mai sunt legi de adoptat, sunt acte normative de aplicat, sunt bune practici de respectat. Sunt tentatii care ar trebui înfrânate, mai ales în conditiile în care în urmatorii 6 ani România va putea accesa cele aproape 32 de miliarde de euro.

Poate unii din administratie se gândesc ca pot drena din acesti bani în buzunarele proprii. Eu le atrag atentia ca se înseala si mai bine sa renunte dinainte de a încerca, pentru a nu face mai mult rau cetatenilor români.

Pe scurt, avem de munca! Clasa politica poate si sa accelereze, dar si sa încetineasca reformele. Eu va provoc sa mergem pâna la capat. Tocmai pentru a avea succes si a ne fructifica oportunitatile europene.


Doamnelor si domnilor,

Responsabilitatile nu se opresc doar la clasa politica. Toate institutiile publice românesti se gasesc fata unui examen major. În Uniunea Europeana, criteriul de evaluare al institutiilor este eficienta.

A venit momentul ca si la noi sa fie asa. În unele cazuri avem deja un cadru legal care permite institutiilor statului sa-si îndeplineasca atributiile eficient: cum ar fi independenta si profesionalizarea justitiei, reforma administratiei publice, introducerea unui sistem bazat pe calitate în educatie.

Mai avem înca unele masuri de luat, precum încheierea procesului de descentralizare, astfel încât sa aducem decizia aproape de cetatean, sau în alt plan, consolidarea reformei justitiei.

Cât priveste Guvernul, va asigur ca noi vom merge mai departe si vom lua masurile ce se impun.

Succesul acestor masuri depinde nu numai de sprijinul Parlamentului, de care este evident ca avem nevoie, ci si de modul în care ele sunt puse în practica de cei care lucreaza efectiv în aceste institutii.

Cu alte cuvinte, responsabilitatea pentru succesul european al României exista nu numai la nivelul Executivului si al clasei politice, ci si în administratia locala, în tribunale, în scoli, în absolut toate institutiile ce sunt în slujba cetateanului.


Doamnelor si domnilor,

Succesul integrarii se va masura si în micile succese pe care fiecare dintre români le va repurta în viata sa de zi cu zi.

As vrea sa dam jos integrarea europeana de pe piedestalul pe care, prin discursurile noastre publice, se pare ca am pus-o.

Integrarea europeana nu este ceva abstract, un obiectiv în sine, sau o actiune de bifat. Integrarea europeana este un fapt de viata cotidiana pentru fiecare român.

Daca ne integram cu succes - adica ne respectam angajamentele asumate fata de partenerii nostri europeni, facem reformele, muncim si respectam valorile europene - acest lucru se va vedea în viata noastra de zi cu zi: vom avea slujbe mai bune, vom avea salarii mai mari, vom putea sa calatorim în tari la care multi doar visau, copiii nostri vor putea sa învete la scoli si la facultati mai bune.

De aceea, cred cu sinceritate, ca dincolo de evaluarile ce vor veni în timp de la Comisia Europeana, succesul integrarii europene a României se va masura în lucruri simple: realizarile din viata fiecarui cetatean, acele bucurii ce tin de familie, de cariera, de timp liber si de bunastare personala.

Cu alte cuvinte, adevarata unitate de masura a succesului integrarii va fi normalitatea din viata românilor.

Aderarea la Uniunea Europeana este o realizare la care întreaga societatea româneasca a contribuit si pentru care doresc sa multumesc tuturor cetatenilor nostri pentru eforturile si încrederea lor.

Am convingerea ca aderarea la Uniunea Europeana va fi benefica României si tuturor cetatenilor sai.
Privesc spre România europeana cu încredere.

Românii stiu sa-si obtina succesul prin munca, au demonstrat-o, si vor fi adevarati cetateni europeni.

La multi ani România! La multi ani Europa!
Va multumesc.
