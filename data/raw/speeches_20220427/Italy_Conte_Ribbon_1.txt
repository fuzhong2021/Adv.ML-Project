Discorso del Presidente del Consiglio durante la celebrazione della festa di San Francesco d’Assisi




Buongiorno a tutti, un saluto alle autorità presenti  
Un caloroso saluto a voi tutti che affollate questa piazza,  mi dicono che siete in tanti dalla campania,  un saluto alla campania! E vedo anche qui tanti sindaci con tanti stendardi ma un saluto anche a coloro che ci seguono da casa.
Sono onorato di essere qui in questa giornata, che tra l'altro vede protagoniste ogni anno una regione diversa al fine di alimentare, di offrire
l'olio che alimenterà per i prossimi 12 mesi la lampada votiva di San Francesco. Quest'anno è la volta della campania,  l'anno scorso è toccato alla liguria. E a questo proposito permettetemi di rivolgere un pensiero ai genovesi, alla città ferita dal tragico crollo del ponte Morandi. 
[Applauso]
Da quel giorno non abbiamo smesso di lavorare per restituire a Genova il ponte per garantire il pieno ritorno alla normalità e sono davvero lieto di
annunciare che è pronto a roma il decreto che firmerò nel pomeriggio, che nominerà il nuovo commissario straordinario nella figura che abbiamo
ritenuto più idonea; il sindaco di genova marco bucci. 
Oggi entriamo in una nuova fase pre ordinata alla ricostruzione a qui siamo a celebrare la giornata della pace, del dialogo tra differenti culture,
anche religiose,  e festeggiamo anche san francesco d'assisi che è il patrono della nostra Italia,  un paese che (io giro molto spesso all'estero) mi rendo conto di come sia ammirato apprezzato per le sue bellezze,  per i suoi paesaggi, per le sue mille ricchezze artistiche che sono presenti,  sono custodite in ogni piega del territorio. E’ un'Italia di cui essere orgogliosi e che tutti dobbiamo gelosamente preservare,  ma soprattutto è un'italia che merita un futuro di crescita e di prosperità,  ed è quello per cui stiamo lavorando.
San Francesco, con la sua personale testimonianza di vita, ha dato attuazione al messaggio più rivoluzionario che sia stato mai concepito dall'antichità ai nostri giorni; gli ultimi diventano i primi è un principio dal valore universale,  è un principio dotato di una incredibile forza evocativa che dovrebbe guidare tutti coloro che amministrano la res Pubblica,  dovrebbe orientare le loro scelte,  le loro azioni verso il bene comune,  è un messaggio che ci insegna che del cambiamento non bisogna aver paura. E che quando l'obiettivo per cui si lavora il bene della comunità,  bisogna avere il coraggio di sostenere le proprie idee e le proprie azioni fino in fondo,  anche quando quelle idee saranno contestate, avversate, ostacolate. Lavorare per il bene comune e  mettere le
persone al centro delle proprie iniziative sono le due linee guida che dovrebbero orientare l'azione di ogni governo. Mi piace per questo ricordare che uno dei primi provvedimenti che abbiamo adottato
si chiama decreto dignità. Dignità che è una parola troppo spesso trascurata, alla ,quale abbiamo voluto ridare valore associandola al tema del lavoro e lasciatemi anche spendere due parole per riassumere l'intenso lavoro che abbiamo svolto, come sapete nelle ultime settimane,  per progettare la società che vogliamo più giusta, più equa. Non ci siamo limitati ad approvare un mero documento contabile,  in cui abbiamo
inserito numeri e calcoli algebrici,  abbiamo delineato un programma di riforme avendo cura dei bisogni delle persone. Pensando a loro abbiamo progettato misure volte a garantire equità e sviluppo sociale, pensando alle persone più svantaggiate abbiamo adottato una riforma di cui sono
particolarmente orgoglioso; il reddito di cittadinanza. Non offriamo un sussidio assistenziale, facciamo scoccare la scintilla che consentirà di rendere pienamente partecipi della nostra comunità politica, economica e sociale tante persone che in questo momento ne rimangono escluse.
Il reddito di cittadinanza contribuirà ad offrire un'opportunità di lavoro ai tanti giovani costretti al dilemma; se fuggire dalla propria terra e dai propri 
cari oppure rassegnarsi alla mortificazione di non avere un lavoro. E un'indipendenza economica contribuirà a offrire un sostegno a quei genitori che non riescono a garantire ai propri figli gli studi e non hanno neppure i soldi per comprare medicine per curarsi.
[Applauso]
Contribuirà a sollevare dalla soglia della povertà oltre 5 milioni di persone.Abbiamo pensato ai bisogni delle persone elevando le pensioni minime,  riparando alle ingiustizie prodotte dalla legge Fornero,  offriamo anche un ristoro a tutti coloro che avevano messo da parte dei risparmi frutto di una vita di sacrifici e poi hanno perso tutto in seguito ai gravi fallimenti bancari. Avvertiamo l'obbligo morale, prima che politico, di dare risposte a queste persone che per lungo tempo sono rimaste inascoltate.
 San Francesco. San Francesco ha vissuto tutta la sua vita conservando un genuino stupore verso la bellezza del creato.Noi mangiamo la sua testimonianza adoperandoci per realizzare un sistema fondato sull'economia circolare, che sviluppi processi di innovazione tecnologica che ci restituiranno un’ ambiente più pulito, che promuova una cultura di impresa fondata sulla responsabilità sociale.
Noi non possediamo il nostro paese, lo custodiamo. Lo custodiamo per consegnarlo migliore ai nostri figli, perché anche le future generazioni possano godere di questa straordinaria, inestimabile
bellezza .Buon San  Francesco a tutti!
[Applauso]