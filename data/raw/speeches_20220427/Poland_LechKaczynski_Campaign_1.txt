    Deklaracja wyborcza Lecha Kaczyńskiego
SILNY PREZYDENT – UCZCIWA POLSKA
Warszawa 2005
Wydawca:
Komitet Wyborczy kandydata na Prezydenta Rzeczypospolitej Polskiej Lecha Aleksandra Kaczyńskiego

 Deklaracja wyborcza Lecha Kaczyńskiego
  2

 SILNY PREZYDENT – UCZCIWA POLSKA
Prezydent RP może wykonywać swoją funkcję w różny sposób. Choć jego uprawnienia i możliwości określone są przez prawo, którego w żadnym wypadku nie może przekraczać, to jednak realny kształt prezydentury określony jest także przez osobiste cechy głowy państwa, powiązania i zobowiązania, jakie wnosi obejmując urząd, charakter środowiska, jakim się otacza. Liczą się także dotychczasowy sposób uprawiania polityki, a w szcze- gólności skłonność lub brak skłonności do odwoływania się do tak silnych w Polsce związków nieformalnych, oraz charakter zainteresowań i wreszcie życiowe plany po odejściu z prezy- dentury. Ocena mojej osobowości nie należy do mnie, nato- miast mogę, jak sądzę, odpowiedzieć na kilka pytań, które wy- nikają z przedstawionych wyżej przesłanek określających cha- rakter prezydentury. Przede wszystkim nie mam powiązań, które zobowiązywałyby mnie do czegokolwiek poza realizacją programu stworzonego w moim środowisku politycznym. W szczególności nie mam żadnych związków z grupami bizne- sowymi, służbami specjalnymi czy też silnymi ośrodkami me- dialnymi. W swej dotychczasowej drodze politycznej nie usiło- wałem budować tego rodzaju relacji i można w związku z tym sądzić, że nie mam skłonności do ich tworzenia. Oczywiście, znam, co wynika z charakteru pełnionych przeze mnie funkcji, ludzi różnych wpływowych środowisk, ale są to tylko luźne, al- bo wręcz z goła incydentalne znajomości. Jeśli zwyciężę w wy- borach prezydenckich, to obejmując urząd będę miał 56 lat, a więc z racji wieku jedyną perspektywą polityczną będzie ubie- ganie się o wybór na drugą kadencję. Nie mam zatem żadnych politycznych planów, które mogłyby wpływać na sposób peł- nienia przeze mnie urzędu. Moje środowisko to ludzie różnych kręgów, koledzy uniwersyteccy, osoby, które poznałem w oko- licznościach towarzyskich, jak i bardzo liczni znajomi z „Soli- darności”, znajomi z Porozumienia Centrum i Prawa i Spra- wiedliwości, ale także innych prawicowych i centrowych partii oraz krąg osób wspierających mnie w trudnym zadaniu porząd- kowania spraw Warszawy. Jest ich wielu, ale nie ma wśród nich przedstawicieli dzisiejszych elit, uczestników układów, które opanowały Polskę.
  3

 Deklaracja wyborcza Lecha Kaczyńskiego
Uważam, że urząd prezydenta RP – głowy naszego państwa – powinien być wypełniany z godnością i powagą odpowiadającą powadze państwa i powinny być stworzone dla tego odpowied- nie warunki, ale jednocześnie jestem przekonany, że nie jest potrzebny do tego dwór, ostentacja korzystania z przywilejów władzy, rezydencje i różnego rodzaju ośrodki, nadające urzędo- wi prezydenta cechy monarchiczne. Władza prezydenta wynika z woli wyborców i to jest najmocniejsza z możliwych legityma- cji dla pełnienia tej funkcji. Tworzy ona jednocześnie zobowią- zanie tak do skromności, jak i aktywności. Z wyborem prezy- denta łączą się bowiem zawsze różne społeczne nadzieje. Nie mam wątpliwości, że jeśli Naród powierzy mi urząd prezyden- ta, to oznaczać to będzie oczekiwanie wielkiej pozytywnej zmiany w życiu publicznym i społecznym, którą najkrócej opi- suje formuła „przywrócić sprawiedliwość i uczciwość”. Temu zadaniu chcę się poświęcić i sądzę, że mam zasób umiejętności i doświadczeń, które pozwalają mi na jego uczciwe podjęcie i wykonanie.
Pełniłem w życiu wiele ról. Byłem i jestem ciągle nauczycielem akademickim, który był stażystą, asystentem, adiunktem, dok- torem habilitowanym i wreszcie profesorem trzech uczelni. Byłem działaczem opozycji demokratycznej, a w szczególności wolnych związków zawodowych, byłem działaczem legalnej i nielegalnej „Solidarności” różnych szczebli, aż do funkcji I zastępcy przewodniczącego związku i pełniącego obowiązki przewodniczącego związku, byłem senatorem, posłem dwóch kadencji, przewodniczącym dwóch Komisji Sejmowych, tj. Komisji Spraw Wewnętrznych i Administracji oraz Komisji Odpowiedzialności Konstytucyjnej, ministrem stanu ds. bez- pieczeństwa, czyli zwierzchnikiem Biura ds. Bezpieczeństwa Narodowego, prezesem Najwyższej Izby Kontroli, ministrem sprawiedliwości, obecnie zaś jestem prezydentem Warszawy. Pozwoliło mi to poznać Polskę, ludzi różnych zawodów, poko- leń i z różnych regionów, nauczyć się współdziałania z nimi i organizowania ich w warunkach zwykłych, ale także i w tych skrajnych: w podziemiu i podczas wielkich strajków, w których uczestniczyłem. Pozwoliło mi to zdobyć doświadczenie orga-
  4

 SILNY PREZYDENT – UCZCIWA POLSKA
nizacyjne i administracyjne, poznać różne dziedziny życia pań- stwowego i samorządowego, w tym także te jego elementy, które są ukryte przed opinią publiczną. Znam ludzi, którzy tworzyli III RP i rządzili nią przez ostatnie 16 lat, wiem, kto jest kim i czego można się po poszczególnych politykach i działa- czach spodziewać. Moja działalność, począwszy od 1989 roku, wiązała się z licznymi kontaktami międzynarodowymi, wizyta- mi w wielu krajach, współpracą z organizacjami międzynarodo- wymi, a także pełnieniem funkcji w organach tych organizacji.
***
Przez pięć lat III RP (1995–2000) żyłem też jako zwykły oby- watel, wykładając na trzech uczelniach, pisząc prace naukowe i ekspertyzy. Nie zajmowałem się wtedy czynnie polityką. W 1997 roku odmówiłem kandydowania do Sejmu RP z list AWS-u. Sądzę, że to bardzo cenne i rzadkie wśród polityków doświadczenie spojrzenia na nasz kraj z pozycji zwykłego oby- watela ma ogromną wagę. Dlatego powtarzam jeszcze raz, iż je- stem przekonany, że potrafię wykorzystać zgromadzoną w ten sposób wiedzę i doświadczenie dla wykonania zadania, które postawi przede mną społeczeństwo.
Jest oczywiste, że w polskim systemie ustrojowym przeprowa- dzenie zmian w kraju należy przede wszystkim do większości parlamentarnej i rządu. Jeśli uda się uchwalić przygotowany przez Prawo i Sprawiedliwość projekt konstytucji, który w peł- ni popieram, to rola prezydenta się zwiększy. Będzie on miał skuteczniejsze narzędzia wpływania na rzeczywistość, a przede wszystkim przeciwstawiania się patologiom, ale podstawowa zasada, że rządzenie należy do większości parlamentarnej i wy- łonionego przez nią rządu, nie ulegnie zmianie. Możliwość uchwalenia nowej konstytucji zależy od wyniku wyborów par- lamentarnych. Chciałbym tu zapowiedzieć, że nawet wtedy, gdy nie uzyskamy konstytucyjnej większości, będę poprzez różnego rodzaju działania w sferze politycznej, np. rozmowy z kierownictwami partii politycznych, ale także zwracając się do społeczeństwa, podejmował wysiłki zmierzające do jej uchwa-
  5

 Deklaracja wyborcza Lecha Kaczyńskiego
lenia. Jestem bowiem przekonany, że Polska potrzebuje nowej konstytucji, ustawy zasadniczej, która jednoznacznie określi podstawy moralno-historyczne naszego państwa, ustali cele je- go działania, w tym zobowiązania wobec obywateli we wszyst- kich sferach – także socjalnej, wzmocni gwarancje praw obywa- telskich poprzez wprowadzenie instytucji zapobiegających pa- tologiom aparatu państwowego, zniesie elementy jego korpora- cjonizacji i obszary wyjęte spod wszelkiej kontroli, sprecyzuje sposób stosowania prawa i zracjonalizuje metody jego tworze- nia, umocni instytucje chroniące bezpieczeństwo uczciwych obywateli, zniesie niepotrzebne i spatologizowane urzędy, wy- klaruje relację między Polską a Unią Europejską, przyjmując zasadę bezwzględnego prymatu polskiej ustawy zasadniczej. Moment uchwalenia nowej konstytucji nie jest jednak w tej chwili znany i w żadnym razie nie można wykluczyć, że bę- dziemy mieli do czynienia z procesem trwającym stosunkowo długo. Dlatego konieczne są też plany zmierzające do realizacji naprawy Rzeczypospolitej pod rządami obecnej konstytucji. Jest to możliwe, chociaż z całą pewnością trudniejsze niż w wy- padku uchwalenia nowej ustawy zasadniczej. Poważną rolę w tych działaniach może i powinien odegrać prezydent RP. Obecna konstytucja nadaje prezydentowi szereg uprawnień, dotąd rzadko wykorzystywanych, które pozwalają mu na kon- taktowanie się z opinią publiczną, oddziaływanie na parlament i rząd oraz różne instytucje rządowe, a także samorządowe. In- strumenty te to: inicjatywa ustawodawcza, orędzie prezydenta do Sejmu, możliwość zwrócenia się do Narodu poprzez wystą- pienie w telewizji publicznej, zwołanie i przewodniczenie Ra- dzie Gabinetowej, możliwość zwrócenia się do NIK-u o prze- prowadzenie kontroli wskazanej instytucji lub zespołu przed- sięwzięć, a także, w szczególnych sytuacjach, złożenie wniosku o postawienie premiera lub innego członka rządu przed Trybu- nałem Stanu. Pewne znaczenie ma też możliwość tzw. weto- wania ustaw oraz kierowania ich do Trybunału Konstytucyjne- go. Wraz z innymi uprawnieniami jest to arsenał wcale nie ubogi. Wykorzystać go chcę do nawiązania stałego dialogu ze społeczeństwem, dla jego przekonywania i mobilizowania, sta- łego perswadowania rządzącym, by z całą energią realizowali
  6

 SILNY PREZYDENT – UCZCIWA POLSKA
program naprawy Rzeczypospolitej, a także dla kontroli jego efektów lub, jeśli do tego dojdzie, reagowania na zaniechania. Orędzie do parlamentu wykorzystam też dla przedstawienia Sejmowi, ale, przede wszystkim społeczeństwu, corocznej oce- ny polskich spraw. Będzie więc prezentowane na początku każ- dego roku kalendarzowego orędzie o stanie państwa. Już na po- czątku kadencji przedłożę projekty pięciu ustaw, których uchwalenie pozwoli na przywrócenie elementarnych zasad funkcjonowania niepodległego, uczciwego i sprawiedliwego państwa. Będą to projekty:
1. Ustawy o bezpieczeństwie państwa, tworzącej podstawy dla zapobiegania uzależnieniu Polski w sferze energetycznej i innych ważnych sferach, zobowiązującej organy bezpie- czeństwa do stałego monitorowania tych kwestii i regular- nego informowania o sytuacji prezydenta RP, rządu i Sej- mu, a w możliwym zakresie także opinii publicznej.
2. Ustawy o umocnieniu nadzoru nad przestrzeganiem praw pracowniczych, która przywróci Ministerstwo Pracy i pod- porządkuje Państwową Inspekcję Pracy rządowi, czyniąc go jednocześnie odpowiedzialnym za ewentualne naruszanie praw pracowniczych. W obecnej sytuacji, gdy Państwowa Inspekcja Pracy podporządkowana jest Sejmowi, a Minister- stwo Pracy nie istnieje, za nadużycia w tej dziedzinie nie od- powiada w istocie nikt, co prowadzi bardzo często do po- wstawania sytuacji skandalicznie niesprawiedliwych.
3. Kolejną ustawą będzie nowy kodeks karny uchwalony już kiedyś przez Sejm i zawetowany przez prezydenta Kwa- śniewskiego.
4. Ustawa czwarta to ustawa o powołaniu Komisji Prawdy i Sprawiedliwości, tj. specjalnej komisji śledczej, mającej prawo dotarcia do najtajniejszych zasobów informacyjnych policji, służb specjalnych i innych organów państwa, która ma ostatecznie wyjaśnić wielkie afery III Rzeczypospolitej i pokazać prawdę o mechanizmach życia gospodarczego
  7

 Deklaracja wyborcza Lecha Kaczyńskiego
i publicznego w tym okresie, m.in. wyjaśnić sprawę przy- czyn wieloletnich zaniechań w walce z przestępczością zor- ganizowaną.
5. Ustawa o zapobieganiu niedożywieniu dzieci, która ma do- prowadzić do zniesienia największej hańby III Rzeczypo- spolitej, jakim jest występujące szeroko zjawisko głodu wśród dzieci.
Ustawy te, których uchwalenia w przyspieszonym trybie będę się domagał, mają nie tylko zmienić nasze życie, ale być także dla społeczeństwa sygnałem, że tym razem nie będzie oszustw i obietnic bez pokrycia, że chcemy zmienić Polskę naprawdę.
Ta wielka zmiana to jednak rozłożony w czasie proces, który trzeba przeprowadzić możliwie najszybciej, ale który wymaga przygotowań i rozwagi. Jego dwa zasadnicze elementy to na- prawa państwa i wprowadzenie nowej polityki gospodarczej.
Naprawa państwa składać się musi z dwóch elementów: oczyszczenia naszego życia publicznego z rozplenionych pato- logii oczywistego zła oraz działań zmierzających do naprawy poszczególnych części aparatu państwowego i jego konsolida- cji. Oczyszczenie ma opierać się głównie na działaniu Komisji Prawdy i Sprawiedliwości, a także na działaniach nowo powo- łanego Urzędu Antykorupcyjnego, nowej służby specjalnej, nastawionej na walkę z korupcją na wysokich szczeblach wła- dzy, w wymiarze sprawiedliwości, policji i innych służbach specjalnych. Działania Komisji Prawdy i Sprawiedliwości będę wspierał i ich wyniki będę czynił przedmiotem rozmów z opi- nią publiczną i w razie potrzeby orędzi do Sejmu. Przebudowę i konsolidację aparatu państwowego chcę wesprzeć poprzez zorganizowanie prac niezależnych ekspertów nad raportem o stanie polskiego aparatu państwowego. Taki raport odwołu- jący się do zgromadzonej już wiedzy, a także do takich dyscy- plin, jak nauka administracji, nauka organizacji i zarządzania i prakseologia, powinien bardzo pomóc w dostosowywaniu na- szego państwa do wyzwań współczesności. Nie chodzi mi przy
  8

 SILNY PREZYDENT – UCZCIWA POLSKA
tym o ekspertów, którzy będą powtarzali modne komunały, a o rzeczywistych znawców wyżej wymienionych dziedzin, z których rad nie chciano korzystać w latach budowy III Rze- czypospolitej. Tego rodzaju organ doradczy może przybrać po- stać stałej Rady Strategii Państwowej.
Jestem przekonany, że jako prezydent RP jeszcze poważniejszą rolę mogę odegrać w trudnym procesie tworzenia podstaw no- wej polityki gospodarczej, a szczególnie społecznej zgody wo- kół tego programu. Pełne przygotowanie projektu tej polityki wymaga dokonania przeglądu sytuacji gospodarczej, sytuacji poszczególnych branż, a także sytuacji społecznej, czyli stanu, w jakim znalazły się poszczególne grupy, z jakich składa się nasz Naród. Jako głowa państwa zainicjuję działania zmierzają- ce do przygotowania raportu o stanie gospodarki i stanie społe- czeństwa polskiego. Będzie to ocena formułowana przede wszystkim z punktu widzenia naszej przyszłości, naszych moż- liwości rozwojowych we wszystkich dziedzinach. Dotychcza- sowe oceny są bardzo rozbieżne. Mamy propagandę sukcesu i mamy propagandę klęski. Najbardziej znane ośrodki badaw- cze są w oczywisty sposób związane z różnymi grupami intere- su. Pod patronatem prezydenta możliwe będzie wielkie przed- sięwzięcie badawcze i analityczne, którego wynikiem powinien być obiektywny raport.
Drugim zadaniem o szczególnej wadze, którego chcę się pod- jąć, jest doprowadzenie do zawarcia nowej umowy społecznej, czyli aktu, który będzie określał zobowiązania państwa wobec różnych grup społecznych. Wymaga to przeprowadzania roz- mów z reprezentantami tych grup, zorganizowania także wza- jemnych kontaktów. Jestem przekonany, że moje przygotowa- nie zawodowe, doświadczenie polityczne i społeczne, a także doświadczenie życiowe pozwoli mi na skuteczne przeprowa- dzenie tego niełatwego przedsięwzięcia. Jest ono konieczne, je- śli chcemy bez wstrząsów i przy społecznym poparciu większo- ści wcielać w życie politykę zmierzającą do zapewnienia w Pol- sce miejsc pracy, jako zasadniczej przesłanki pozytywnej zmia- ny społecznej (dość powiedzieć, że mamy największe w Unii
  9

 Deklaracja wyborcza Lecha Kaczyńskiego
Europejskiej bezrobocie, a bezrobocie wśród młodzieży wyno- si 40%, co trzeba określić jako społeczną katastrofę), zapewnić perspektywy polskiej rodzinie, tzn. poza perspektywą pracy perspektywę mieszkania nawet przy niższych niż średnie do- chodach, przyzwoitą opiekę zdrowotną, oświatę dającą per- spektywę zdobycia użytecznego doświadczenia, niezależnie od miejsca urodzenia, perspektywy dla wsi i małych miast, wresz- cie możliwości bezpiecznego poruszania się, tj. budowę dróg i autostrad, co w kraju wielkości Polski jest też jednym z wa- runków przyspieszenia rozwoju gospodarczego. Polityka ta wy- maga także stworzenia przesłanek dla wykorzystania wielkiego potencjału intelektualnego naszego społeczeństwa, czyli two- rzenia gospodarki opartej o wiedzę. Prowadzenie takiej polity- ki wymaga oceny sposobu wydawania środków publicznych i wykorzystywania innych zasobów i dokonania w tej dziedzi- nie istotnych zmian, co będzie możliwe tylko przy uzyskaniu społecznej zgody.
Zadania związane z naprawą Rzeczypospolitej nie wyczerpują obowiązków prezydenta. Bardzo ważnym kierunkiem jego za- angażowania musi być polityka zagraniczna i polityka bezpie- czeństwa. Jedno z przedsięwzięć z dziedziny bezpieczeństwa, które chcę podjąć natychmiast po objęciu urzędu prezydenta, już wymieniłem. Inne działania w tej sferze i w sferze polityki zagranicznej prowadzić będę w ścisłej koordynacji z rządem. Jedna z pierwszych zwołanych przeze mnie Rad Gabinetowych poświęcona zostanie określeniu kierunków i ścisłej koordyna- cji polityki zagranicznej (dziś prowadzona jest ona przez wiele ośrodków) oraz przeglądowi kadr dyplomatycznych, które mu- szą ostatecznie opuścić ludzie o wątpliwej przeszłości i wątpli- wej lojalności wobec niepodległej i demokratycznej Polski, a także ci, którzy wykazali się brakiem kompetencji, indolencją lub też uczestniczyli w realizacji oczywiście błędnych działań. Trzy kierunki polityki zagranicznej będę traktował jako szcze- gólnie istotne. Chodzi o zacieśnienie stosunków z USA i nada- nie im możliwie sformalizowanego charakteru. Ze stosunkami tymi łączy się ściśle kwestia podtrzymywania i umacniania NA- TO. Kolejnym, szczególnie istotnym kierunkiem jest umacnia-
  10

 SILNY PREZYDENT – UCZCIWA POLSKA
nie pozycji Polski w Unii Europejskiej, w tym zabiegi zmierza- jące do nadania nowemu Traktatowi Europejskiemu, który po- winien być przygotowany wobec upadku dotychczasowego projektu, tzw. konstytucji europejskiej, charakteru aktu czynią- cego Unię organizacją stałej, ścisłej i zinstytucjonalizowanej współpracy państw europejskich opartej o zasadę solidarności. Traktat powinien też umożliwić rozszerzenie Unii o Ukrainę, a z czasem także o Białoruś, o ile dojdzie tam do demokratycz- nych i wolnorynkowych przemian. Priorytet trzeci to współ- praca ze wschodnimi sąsiadami, gdzie szczególne znaczenie ma Ukraina, ale także umacnianie naszych stosunków z Litwą i Ło- twą, a także wspieranie postępów demokracji na Białorusi. Istotnym celem w ramach polityki wschodniej jest także nada- nie możliwie pozytywnego charakteru naszym stosunkom z Rosją, przy jednoczesnej całkowitej rezygnacji z kontynu- owania polityki asymetrii w naszych międzypaństwowych sto- sunkach. Polityka ta niczego nie przyniosła, a obniżyła naszą rangę wobec Rosji, a także wobec innych państw, tworząc fał- szywe wrażenie o gotowości Polski do kontynuacji polityki tak czy inaczej rozumianej zależności.
Specyficzna rola głowy państwa w polityce zagranicznej powin- na być wykorzystana także dla poprawy stosunków, w szczegól- ności gospodarczych, z państwami w innych częściach świata. W ścisłym porozumieniu z rządem będę podejmował takie ini- cjatywy, ale zdecydowanie odrzucam wszelkie pokusy uprawia- nia turystyki politycznej za publiczne pieniądze. Wizyty głowy państwa polskiego mogą odbywać się tam, gdzie jest coś kon- kretnego do załatwienia lub uzyskania.
Pontyfikat Jana Pawła II zbudował szczególne stosunki między Polską a Stolicą Apostolską. Zdając sobie sprawę z nieodwracal- ności zmiany, jaką przyniosło odejście polskiego Papieża, będę czynił wszystko, by stosunki z Benedyktem XVI pozostawały bliskie i serdeczne i odpowiadały roli Polski jako dużego kraju katolickiego, w którym do Kościoła należy, i to nie w sposób formalny, zdecydowana większość Narodu. Jako prezydent bę- dę udzielać wsparcia wysiłkom Stolicy Apostolskiej na rzecz
  11

 Deklaracja wyborcza Lecha Kaczyńskiego
promocji godności ludzkiej i solidarności, jako podstaw ładu społecznego i stosunków międzynarodowych.
Jednym z zadań prezydenta RP jest ratyfikacja umów między- narodowych, przy czym ma on prawo zwracać się do Trybuna- łu Konstytucyjnego o ustalenie zgodności ratyfikowanej umowy z konstytucją. Stojąc na stanowisku jednoznacznego prymatu konstytucji RP nad wszystkimi innymi elementami porządku prawnego, będę korzystał z tego uprawnienia, nie dopuszczając do naruszeń polskiej suwerenności i praw polskich obywateli.
Zwierzchnictwo prezydenta nad siłami zbrojnymi będę trakto- wał jako przesłanie do czynnego włączenia się w akcję porząd- kowania i unowocześniania Wojska Polskiego. Zdolność do skutecznego udziału w takiej akcji będę traktował jako kryte- rium przy podejmowaniu decyzji o nominacjach generalskich. Za konieczne uważam opracowanie nowej doktryny obronnej, uwzględniającej zmieniającą się sytuację wokół Polski, koniecz- ności zabezpieczenia kraju przed atakami terrorystycznymi. Za- wsze będę pamiętał, że polityka bezpieczeństwa, z natury rze- czy, musi brać pod uwagę najbardziej nawet niekorzystne sce- nariusze wydarzeń, w tym także scenariusze nawet mało, albo bardzo mało prawdopodobne. Bezpieczeństwo powinno być zapewnione przede wszystkim przez dobre sojusze, skuteczną politykę i działalność dyplomatyczną. Ale duże europejskie pań- stwo, jakim jest Polska, musi być przygotowane na każdą ewen- tualność. Jako zwierzchnik sił zbrojnych będę oczekiwał od rzą- du RP rozwiązania problemu wojskowych służb specjalnych, których działalność jest jedną z najbardziej palących kwestii, od- noszących się do naprawy naszego życia publicznego i gospo- darczego. W razie bierności rządu podejmę w tej kwestii własną inicjatywę. W sprawach szeroko rozumianego bezpieczeństwa państwa i obrony narodowej korzystać będę ze współpracy Ra- dy Bezpieczeństwa Narodowego, do której powołam osoby peł- niące najwyższe funkcje w kraju, a także nie pełniące takiej funkcji, ale mające zasadniczy wpływ na bieg życia publicznego. Zadania Rady będę rozumiał szeroko, omawiając na jej posie- dzeniach, którym nadam charakter regularny, wszystkie zagad-
  12

 SILNY PREZYDENT – UCZCIWA POLSKA
nienia związane z poważnymi zagrożeniami dla naszej suweren- ności, naszego życia publicznego, gospodarczego i społecznego.
Jedną z prerogatyw prezydenta RP jest nadawanie orderów i odznaczeń. Są to decyzje ważne, gdyż odnoszące się bezpo- średnio do sfer wartości, do moralnych i historycznych postaw państwa. Odznaczenia państwowe otrzymają ci, którzy odmó- wili ich przyjęcia z rąk obecnie urzędującego prezydenta, a tak- że inne osoby zasłużone w walce o niepodległość i demokrację. Odznaczać będę także osoby zasłużone w poszczególnych dzie- dzinach naszego życia, o nieposzlakowanej przeszłości. Uczy- nię wszystko, by praktyka ośmieszania orderów państwowych poprzez nadawanie ich osobom skompromitowanym lub dwu- znacznym została radykalnie przecięta.
Nadając obywatelstwo polskie dbać będę o to, by bezwzględnie przestrzegane były zasady uwzględniania bezpieczeństwa pań- stwa, jako szczególnie istotnego kryterium podejmowania de- cyzji. Polecę jednocześnie podjęcie wszelkich stosownych dzia- łań dla wyjaśnienia nieprawidłowości, które, według niektó- rych opinii, miały miejsce w przeszłości.
Polityka ułaskawień podporządkowana będzie następującym zasadom. Ułaskawione mogą być osoby, które popełniły prze- stępstwa mniejszej wagi i z różnych względów znalazły się w szczególnie trudnej sytuacji, a jednocześnie dają w wysokim stopniu gwarancję, że nie będą podobnie popełniać przestępstw lub wykroczeń. W stosunku do winnych poważnych prze- stępstw ułaskawienie będzie możliwe tylko wtedy, gdy działa- nia skazanego miały cechy przekroczenia prawa do obrony ko- niecznej lub stanu wyższej konieczności. Chodzi tu o przekro- czenia w szerszym, niż to definiują przepisy karne, znaczeniu tego słowa, a szczególnie o wypadki, gdy działania przestępcze podjęła osoba lub osoby, które przedtem zwracały się o pomoc do organów państwowych i takiej pomocy mimo zagrożenia nie uzyskały. Ułaskawienia nie będą stosowane nigdy wobec skazanych, którzy po wyjściu na wolność mogą w jakiś sposób zagrozić zdrowiu i życiu innych osób.
  13

 Deklaracja wyborcza Lecha Kaczyńskiego
Prezydent RP ma liczne uprawnienia, odnoszące się do wymia- ru sprawiedliwości. Chodzi o mianowanie sędziów i osób peł- niących kierownicze stanowiska w sądach. Uprawnienia te ograniczone są procedurami zgłaszania kandydatów, niemniej ostateczna decyzja należy do prezydenta. Deklaruję, że nie po- wołam na kierownicze stanowiska w Trybunale Konstytucyj- nym, Sądzie Najwyższym i Naczelnym Sądzie Administracyj- nym osób, których przeszłość w jakikolwiek sposób podważa- łaby przekonanie o ich lojalności wobec demokratycznej i nie- podległej Polski, całkowitej bezstronności i posiadaniu po- trzebnych do piastowania takich stanowisk bardzo wysokich kwalifikacji prawniczych i moralnych. Polecę też Kancelarii Prezydenta stosowanie procedury sprawdzającej w stosunku do osób, które mają być mianowane na stanowiska sędziowskie. Chodzi o uniknięcie mianowania osób, które pełniąc funkcję asesora lub też funkcję sędziego w sądach różnych instancji wy- kazały się niekompetencją, brakiem bezstronności, albo też skompromitowały się w jakikolwiek inny sposób. Polecę też badać, w jakim stopniu procedura powoływania sędziów sądów rejonowych wiąże się ze szkodliwą, a silną w Polsce tendencją do korporacjonizacji i związaną z nią dziedzicznością zawodów prawniczych. Będę zdecydowanie przeciwdziałał tego typu zja- wiskom.
Przedstawiając kandydata na prezesa Narodowego Banku Pol- skiego i mianując członków Rady Polityki Pieniężnej, będę się kierował ich zdolnością do zaakceptowania faktu, iż zadaniem polityki finansowej jest, obok strzeżenia wartości waluty naro- dowej, także przyczynianie się do szybkiego rozwoju Polski. Bardzo ważnym kryterium będzie też brak powiązań z najsil- niejszymi lobby gospodarczymi.
W wypadku Rady Radiofonii i Telewizji, którą uważam za in- stytucję całkowicie skompromitowaną, wniosę w krótkim cza- sie projekt ustawy o ograniczeniu ilości jej członków i zmianie funkcji (zniesienie instytucji wymaga zmiany konstytucji). Po- łączone to będzie ze zmianą składu Rady. Uczynię wszystko, korzystając zarówno z prawa prezydenta do mianowania części
  14

 SILNY PREZYDENT – UCZCIWA POLSKA
członków, jak i ze zwracania się do Sejmu w drodze orędzia, by członkami Rady zostały osoby zdolne do zapewnienia plurali- zmu w środkach masowego przekazu, partyjnej neutralności telewizji publicznej i radia publicznego i przestrzegania zasad obiektywizmu i przyzwoitości politycznej przez media, a szcze- gólnie do promowania w ramach misji telewizji i radia publicz- nego szeroko rozumianej kultury.
Z całą mocą chcę podkreślić, że nie cofnę się przed skierowa- niem wniosku o postawienie przed Trybunałem Stanu członka Rady Ministrów w tym także premiera, jeśli otrzymam wiary- godną informację o tym, że popełnił przestępstwo lub też świa- domie łamie konstytucję czy też ustawy. Nie będę podejmował decyzji pochopnie, ale jednoznacznie stwierdzam, że jestem gotów ją podjąć także wobec osób politycznie mi bliskich.
Z prawa do zwrócenia Sejmowi uchwalonej ustawy korzystać będę tylko w nielicznych sytuacjach. Chodzi o wniosek rządu, jeśli ustawa podważa w sposób istotny jego politykę, a także gdy ustawa godzi w bezpieczeństwo państwa lub też drastycznie na- rusza zasadę sprawiedliwości. We wszystkich przypadkach, w których dostrzegę sprzeczności ustawy z konstytucją, będę je kierował do Trybunału Konstytucyjnego.
Prezydent Rzeczypospolitej pełni najwyższy urząd w państwie i jest częścią porządku publicznego, ale jest też swego rodzaju in- stytucją społeczną. Jestem przekonany, że przeoczenie tego fak- tu byłoby bardzo poważnym błędem, osłabiającym możliwości organizowania przez prezydenta pozytywnej roli w życiu nasze- go kraju. Korzystając z prawa zwracania się do społeczeństwa po- przez media publiczne, będę zajmował się nie tylko sprawami związanymi z wielkim projektem naprawy i przebudowy nasze- go państwa i wprowadzenia nowej polityki gospodarczej oraz ze sprawami prac nad nową konstytucją. Nie chcę nadużywać, a tym samym banalizować swoich wystąpień, ale jeśli w kraju bę- dzie się działo coś naprawdę ważnego, interesującego opinię pu- bliczną, a dotyczącego życia publicznego lub istotnych proble- mów gospodarczych, będę przedstawiał swój punkt widzenia.
  15

 Deklaracja wyborcza Lecha Kaczyńskiego
Korzystać będę przy tym nie tylko z wystąpień medialnych, ale także ze spotkań z reprezentantami różnych środowisk oraz spo- tkań z większymi grupami obywateli zgromadzonymi w różnych częściach kraju. Wielką wagę przywiązuję do rozmowy ze środo- wiskami intelektualnymi i artystycznymi. Sądzę, że jako prezy- dent mogę przyczynić się przede wszystkim do ośmielenia i umocnienia tych wszystkich, którzy w ostatnim 16-leciu często mieli rację, nie ulegali konformizmowi i oportunizmowi i dlate- go często pozostawali na marginesie. Za ogromnie ważne uwa- żam też kontakty z tymi przedstawicielami środowisk kultury i artystycznych, którzy zachowali pełen szacunek dla tradycyj- nych wartości, dla tego wszystkiego, co wiąże się z lojalnością na- rodową, gotowością do poświęceń dla zbiorowości. Jest ich nie- mało, ale są spychani przez potężne koterie ludzi, dla których je- dyną wartością było i pozostaje przestawanie z silnymi. Będę chciał tym ludziom podać rękę.
Przedstawione tutaj zamierzenia odnoszą się do tego, co może czynić prezydent w oparciu o obecnie obowiązującą konstytu- cję. Jeszcze raz podkreślam, że jestem zwolennikiem jej zmia- ny, ale byłoby rzeczą przedwczesną, i co za tym idzie, nieroz- sądną, rysować swoje plany odnoszące się do sytuacji, której jeszcze nie ma i której stworzenie będzie prawdopodobnie wy- magało czasu. Muszę jednocześnie podkreślić, że moim pro- gramem jest program wielkiej naprawy i przebudowy polskie- go państwa i całego życia publicznego, określany dziś jako pro- gram budowy IV Rzeczypospolitej. Plan ten konkretyzuje się w sposób właściwy dla sił politycznych, które pragną utworzyć rząd w programie mojej partii – Prawa i Sprawiedliwości. W sposób określony przez konstytucyjne uprawnienia prezy- denta zabiegać będę o to, by uzyskał on akceptację większości parlamentarnej i poparcie społeczne.
   16
