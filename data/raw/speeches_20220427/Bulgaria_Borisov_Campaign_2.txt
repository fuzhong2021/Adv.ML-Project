Последните месеци ни сполетяха много бедствия. Разбира се, ние бяхме планирали това откриване на кампанията отдавна, а виждате, че то не се прави лесно. За това първо искам да ви помоля да станете да почетеме тези, които, паметта им, са имали нещастието по  възможно най-нелепия начин, за което, разбира се, е виновна и природата, и човешката глупост. 

Благодаря, бог да ги прости. И понеже ние сме свикнали да бъдем прагматични и да се отзоваваме там, където има нужда, само преди десетина дена и нашите структури в Мизия и Бяла Слатина, и от партия ГЕРБ дадохме 70 хил. лева за медикаменти и храни. И нека изпълнителната комисия събере още днес, така и така сме тука, да предоставиме на кметовете от вчера и онзи ден, където има бедстващи райони. Като ги взема парите от пропагандата, която водят другите партии, така ще я наречеме – билбордове по целите магистрали, където им построихме магистрали слагат билбордове. И от сутрин до вечер да ги гледаме в клипове по телевизията, 100 хил. лева да вземем решение да ги предоставиме на кметовете. И трябва да ви кажа, че милиони сме дали да подпомагаме засегнати от бедствия. Колебаех се дали да го направиме днеска, да не го отложим мероприятието, но то си има своя смисъл. И смисълът е да направим така, че при едно управление, защото думата власт не е хубава, тя не е власт. Хората ни избират да управляваме и ако не можеме, ни сменят. От преждните оратори, на които искам да кажа добре дошли – изключителни оратори, никой не може да се мери с тях, видяхте, че най-добрата оценка е дал народът. Народът дава оценка кой как е управлявал. И след като ние, след метежа, който ни спретнаха, защото сега като видях другите партиите какви пиар-и, какви хора влязоха, ми е ясно вече как февруари месец направиха всичко, включително и ЕРП-тата, които задържаха и направиха фактури по 45 дни. Но, миналото – минало. Ние сме именно за това да отстраняваме грешките си и да се мъчиме да ставаме по-добри. Някъде ще успееме, някъде няма да можем. Но, след тези февруарски събития, българите два пъти подред ни поставиха на първо място. И на предишните парламентарни и на европейски избори. Така че, нека се съобразяваме с мнението на хората.

Ще отделя място в една част от програмата на ГЕРБ, защото образование, ние имаме подготвен закон за средното образование веднага да влезе; здравоопазване – многократно вече сме говорили какво трябва да се направи; пенсионната реформа – мисля, че за всички стана ясно, че само ГЕРБ може да строи инфраструктура. Ако отидете на Петрич, Сандански, Кулата да видите какво са направили със Струма. Унищожиха проекта. Същото като преди 5 години с Люлин, същото магистрала Люлюн. Същото като с Дунав-мост 2. Тотално блокиране и на Марица, и на Струма, а пък Хемус си извадиха от програмата, за тунела под Шипка да не говорим. В днешния ден аз си мислех в каква посока да поведеме партията. Не толкова в тази предизборна кампания. При нас не стои въпросът дали тези, които стоят тука ще влязат в парламента или няма да влязат. Пред нас стои въпроса ще имаме ли мощност и достатъчно капацитет да управляваме по-добре. За всички стана ясно в какво финансово, икономическо и въобще положение е страната. Мислех да го повтарям, но няма смисъл. Те БСП, ДПС и Атака щяха още да управляват ако знаеха, че нещата са наред. Те абдикираха от властта още на първата година, защото разбраха, че просто не могат. Искат, аз съм убеден, че и те искат, но не могат. Защото когато обслужваш корпоративни интереси, когато има там обръчи от фирми, какво ли не, няма как да ти се случат добре нещата. Има една истина, г-н Марков, дойдат ли БСП на власт, спират европейските фондове. Дойде ли ГЕРБ, ги пускат. И как няма да е така? Експертния потенциал, кадрите на ГЕРБ, които виждате, могат само да будят завист в другите политически партии. А между другото, да ви благодаря. Жан-Клод Юнкер пред канцлера Меркел каза – така както в България са ме приели, това, което в България направиха ГЕРБ, в никоя друга държава в Европа не се случи. И аз ви обещавам, че той до края на годината ще посети България. Обещавам ви, че ще стартираме програмите и отново общините ще си отдъхнат. А за нашите опоненти само искам да им кажа, как за година и два месеца пък не извадиха и една фирма, която да се оплаче от ГЕРБ. Как не намериха едно нещичко за ГЕРБ през тая година и два месеца, където се опитваха да ни сатанизират. И тук Едвин Сугарев е прав. Само ГЕРБ е независима партия. И целта на първите месеци след парламентарните избори беше да бъде унищожена ГЕРБ. Говориме за СДС – марката на синьото – унищожиха го. Помниш, когато царят дойде. НДСВ. Небивало нещо – един милион софианци отидоха на Орлов мост да го посрещнат. За 4 години ликвидираха и НДСВ. Атаката срещу нас беше да ни унищожат. Да няма тая партия. Защото се видя, че с цялата репресивна мощ те не само, че не ни унищожиха, а отново ги победихме. Дано не прибегнат и до други мерки, защото се видя, че с тези не става. Дано! Това би било лошо за държавата. Десетки години след това няма да помръдне нищо в България. Просто им го казвам да го имат предвид.

Енергийната ефективност е нещо, което е много ново и много интересно. И то се връзва точно с бедствията, които ни сполетяха. 20 години, включително и ние сигурно имаме вина. Даже си спомням като кмет на София когато дойдох, всички дерета, всички реки бяха обрасли. Първото наводнение ни застигна  - беше лошо; сега София е подредена. Това са панелените блокове. Ако 15-20 години държавата е работела планомерно по реките, деретата и всичко останало нямаше да има и такива наводнения – тежки. Макар, че природата и климатичните промени ще ни го върнат тъпкано, на света говоря. Защото, правя едно отклонение, когато бях в Копенхаген на среща на върха за климатичните промени, тогава Бразилия, Китай, Русия, влючително, дори и Съединените щати, не се съгласиха на промените, които искаха Европейския съюз. Защото Европа е моторът за екологичен свят. 100 млрд. Европа сложи тогава, за да се отпочне дейността по климатичните проблеми. Обаче не се съгласиха. Така че в нашата програма, в нашата стратегия, следващите години не само, че ще има наводнения, ще стават все по-големи. Защто виждате в Европа и навсякъде. Това ще се случва. Природата ще го връща за този хищнически начин на експлоатация на природата. А България е и пример. И тук не бива повече никога да се допуска компромис с незаконната сеч. Никога! Защото след това всички плащаме. Никакъв компромис от кметовете със застрояването на дерета и отводнителните канали. Гледам наводнениита, с цялото ми уважение към нещастието на хората. Обаче когато си направил къща и си сложил бетонна стена до реката, при идването на водата, тя се отклонява в тясно корито, става агресивна и нанася поражения. По каква работа правиш къща и кой ти разреши да правиш къща, да правиш колиба или работилница в коритото на реката? Кой кмет? Така че, затова от една страна природата, но от друга страна – човешката глупост. Там трябва двете министерства – регионално и екология, плюс местната власт, плюс земеделието, което разрешава сечта, трябва да бъде безкомпромисно. Повече природата няма да търпи. И ние сме длъжни да отговорим на това. В тази връзка за енергийната ефективност това което предлагаме. Тъй като ще ви задават въпроси, а считам, че е важно и ми се ще да го дискутираме. 711 хиляди са някъде панелните блокове. Или 711 домакинства , извинвам се. 711 хиляди домакинства живеят в панелни блокове. Не можаха да ми кажат точно колко са панелените блокове, тъй като има статистика за домакинствата. 711 хиляди домакинства. Средно се води в БГ едно домакинство 2,7, сложи го 3 човека. Над 3 млн., а те сигурно някъде живеят и повече, 4 млн. българи живеят в панелни блокове. Първите блокове ще почнат да падат и да бъдат затваряни след 10 години. Представете си след 10-15 години, а то е миг, виждате как върви времето. След 10-15 години 3 млн. българи остават без жилище. Или да им затвориме с лепенски тогава, след ДНСК да ги направи негодни за живот. А виждате и асансьори как падат и всичко останало. Още 90та година в Германия го решиха тоя въпрос, само че през общините. Държатата им, общините им дадоха пари, хората си санираха блоковете, това го направиха, Жоро, и в Унгария, и в Чехия, и в Полша, и в Словакия, и в целия бивш соцлагер. Затова като отидете там дори и панелените им комплекси са уютни, приветливи. В същото време ти дават 30-40 % по-малко разходи за ток и отопление, които остават в хората. Външният вид на квартала става друг. Дограмата като се смени и всичко останало като течове, асансьор. Удължаваме живота поне с 30 години тогава на този блок и на сегашните деца жилището ще остане за още 30-40 години. Това не е ли грижа за хората? В същото време това е работна ръка. Малки фирми, строителни, които сега се оплакват от безработица и нямане на работа, общините, кметовете си правят програма, за да не се, примерно, всяка фирма да може на 3 месеца да взима по обект, за да не стане там на места наши, ваши, няма значение това. Работна ръка, материали и в същото време нещо прекрасно за хората. За това ние възнамеряваме в първите 2 години 50% от тия блокове да ги направим. В края на краищата за АЕЦ Белене България е дала 2 млрд. За Цанков камък – 1 млрд. Сега се готвят нали за 7ми блок 15-20 млрд. Нека да почнеме. Тези пари ще отидат директно в хората. А те ще имат и своя ефект и върху икономиката и съответно върху потреблението. Защото като им оставиш на хората с 30-40 по-малко разходи, те ще отидат да си купят нещо с това. Ще стимулираме производството. За това в нашата програма сме разделили това мега министерство на три – министерство на икономиката, туризма и енергетиката. Министерство на икономиката, министерство на енергетиката и даваме приоритет на туризма, защото над 3 млрд. и половина печелим от туризъм. Държавата. А всъщност в туристическия бранш има спад 15% сега. Защото да отидеш да ги питаш по морето хората ще ви кажат инфраструктурата колко е важна за тази дестинация. Разбира се тук приоритет на културата и археологията. Защото това е да можем и да покажем и на по-скъпи туристи какво притежава България. Така в енергийната ефективност възнамеряваме това да правим. За това ще бъдем по-скромни към мегаломанските проекти, които ни се предлагат. Аз не виждам откъде и как ще се намерят пари, държавна гаранция за 7ми блок в това му положение. Не виждам. То и Стойнев не вижда, и Орешарски не вижда, и Станишев не вижда, но казват, че подписали нещо, което обаче не е нищо, а трябва следващите да го подписват. Е, защо го подписвате нищото? Ако е нищо, защо го подписваш? 

Южен поток – също много е ясно трябва да кажа. Ние сме за строителството на Южен поток, спазвайки европейските правила. Такова е мнението и на целия Европейски съюз. И това е абсолютна лъжа, че по наше време ние сме правели обществени поръчки. Просто така се омотаха тия хора. Обаче, разбирате ли, това не знам дали не е болест – да лъжеш и да си вярваш непрекъснато като лъжеш. Ама лъжеш! Сутринта, нали понеже апотезът на това е бившият министър Стойнев, сутринта го загледах пак. Просто аз много рядко, ако не заваря в някоя зала телевизор да работи или стая, не пускам да гледам новини или какво говорят. Но сутринта влязох в централата рано и го гледам точно пуснат телевизора – Стойнев. Викам, ей това е късмет пак. Това е късмет. И той казва следното. Това да ви разсмея. Че ГЕРБ били виновни за Белене и те година и 2 месеца не го подописали, защото ГЕРБ били виновни. А от 2006-та година е тоя проект. Значи имали са първо 2006-та, 2007-ма, 2008-ма, 2009-та да подпишат, не са го подписали. И от последната година 2013-2014-та, ако са отишли до Москва да кажат рестартираме проекта ще паднат и арбитражи и всичко. Стойнев вика, не, ГЕРБ са виновни, ние няма какво да правим. Абе, интересни хора.

Съветвам ви на сайта, ние имаме програмата. Четете, обявил съм даже награди. Всяко предложение, всичко, което хората могат да сложат или да смениме приоритети, така както преференциите могат да сменят в гласуването хора и тамън сега ще видиме и структурите как ще реагират. И това е много хубаво нещо с преференциите. Това е добро. И не се страхувайте да го правите. Нито ще ме обидите мене, нито ръководството на партията. Ползвайте този демократичен метод.

Да не забравя да кажа, че последните дни също имахме тежка дилема, Вежди. Последните градове – София, Пловдив, Варна, Бургас, които се бореха за европейска столица за културата и четирите кметове се сърдят, че не могат да спечелят. Викам – то нищо не зависи от нас, бе, хора. Но, за радост и четирите града бяха много добри. Пловдив спечели, но това е може би на мен да ....заслуга моя не е със сигурност. Защото от сутринта само ми се хвали каква културна столица. А Данчето се цупи. Но, има го и това в управлението.
Мисля, че така както тръгнаха в началото нашите оратори, да, безспорно ние сме абсолютно прогнозируем евроатлантически партнюр. Доказан. От Белия дом до Берлин, от Лондон до Париж. Никой не се съмнява в ГЕРБ. И най-малко Жанк-Клод Юнкер би тръгнал от тука, от София, да прави своята предизборна кампания. Разбира се, ние имаме и нормални исторически, културни, приятелски отношения с Русия. Ние не сме партия на антируските настроения и не считаме, че ако се изкажем анти-Русия, значи сме направили нещо добро. И в същото време, нашата партия, Едвин даде най-тежката декларация, която българска партия излезе за Крим и за Украйна. Така че, трябва да сме умерени, трябва да сме силни. Аз действително много ми се иска да имаме успех, не заради тази тъпа дума власт.Нне заради това да натрием на някого носа. Действително ми се иска нашият народ да се обедини и така както вчера в Пловдив Съединението чествахме, дори и без външна помощ да надскоиме всичките си тези омрази и да се опитаме да бъдеме по-нормални, по-добри, по-човечни, ако щете и с нашите опоненти. Много ми се иска, независимо, знам какво ще кажат партийните структури и ръководители по места, поголовната сеч, която настана от ДПС и БСП преди година и два месеца, където бяха сменени абсолютно всички кадри на ГЕРБ, въпреки че ГЕРБ е първа политическа сила. Народът не е казал сменяйте ги. Дето се вика половината да бяха сменили. Всички. Сега слушам г-жа Манолова се оплаква, че видите ли, служебното правителство, което твърдя, че нямаме абсолютно нищо общо с неговото структуриране, сменяло. Ама как няма да сменят като примерно шефа на ВИК-то с двамата му заместници са кандидати за депутати в Пловдив от БСП. Е, това дружество как ще работи 1 месец? Но, да се върна на мисълта си, че изключително важно е ние да, особено ако сме първи, защото само народа може да ни подрежда. Ако сме първи, казвам, ако, ако, ако сме първи, за да не ни тормозят и по тая тема, трябва от тази висота на победата да не се поддадем на реваншизма, макар че те толкова го заслужават. Защото те просто искаха да ни унищожат. Те не искаха да ни намалят влиянието. Те искаха с всички средства да ни унищожат. Каквито и да са средства.

Аз понеже може би има един по-голям левскар от мен тук и това е Георги Марков, намирам дори в тая 9-ка синя, Гошо, символика. Защото нашият кумир, нашият идол и действително като кажеш синя деветка, само едно име изпъква и то е Гунди. Защо всички дори и цесекарите, и Ботев, и Локомотив, и всички го обичаха публиката и му се радваха. Не защото беше гениален и много футболист. Преди всичко той беше човек и най-вече със своята скромност, със своята човечност, не само на терена, извън него, със своето поведение, той беше кумир на цели поколения. Ако ние искаме ГЕРБ, ако ние искаме поне мъничко да приличаме на тая синя деветка, защото тя е кумир на цяла България, трябва точно неговото поведение да изкопираме. На политическия терен – безкомпромисно и раздаване до край. Извън него – човещина, толерантност, уважение на нашите политически противници. Защото и те имат такива симпатизанти, такива хора, може да са в селата, но са хора, българи, наши, които ние ги обичаме и ние не може да разделим България на града и на селото и да ни е радостно, че софия ги биеме 25 процента, а в селото сме загубили примерно с 5 %. Всички са ни важни. Този народ, ако не разбере, и всички ние като част от него, че само работа, ама работа и работа, нищо друго, само работа, може да донесе пенсии, заплати и каквото и да е било. Стига с това държавата, а няма. Как я няма държавата? А тоя боклук в реките, които като гледаме сега наводненията по бентчетата, където са се създали. Тоя боклук кой го фърля? Кой замърсява природата? Държавата или народа? И двете. Затова работа, дисциплина, уважение на противниците и аз ви гарантирам или мога да бъда партия само, която макар че повтарям, че така ми се иска да им го върна, ние можеме да гарантираме на всеки, който е поставен, включително и тази коалиция, последната, на правилното място, експерт, да бъде спокоен за работното си място. Само със спокойствие можем да гарантираме стабилност. Само това ще донесе инвестиции. Само това ще даде възможноост за 1-2 години държавата да се отлепи, бизнесът да се успокои, да влязат европейски фондове, кото да тръгнат. Само работа. Така че от наша страна – те го имат. За това ГЕРБ забранява както на всички избори до сега, дори да ви донесат компромати, сега е модерно – всеки носи – хвърлете ги. Обяснете как ще санираме блоковете, как ще направим закона за средното образование, как ще вдигнем капацитета на младото поколение, защото половината от безработните са неграмотни. Това е нашата грижа, това е нашият проблем. А къде е бил Мишо Миков, или къде е бил друг. Това си е проблем на неговата партия, на неговите избиратели, не наш. Не се занимавай. Когато участвате в дебати – нека се карат, нека да говорят каквито искат глупости за вас, вие четете и обяснявайте програмата – как ще управлявате и как ще решите проблема. Кой го е създал е ясно. Да се връщаме обратно, ние го говорихме, говорихме, знаеме го. Хората ги интересува как с тея 7, 8, хиск милиарда, няма значение, колко са пасив, някой ще ги изведе.

Желая толерантна кампания, успехи. Внимавайте. Ние да направиме необходимото, а пък после ще решаваме. Надявам се и в другите политически партии да има повече реализъм, да разберат, че са си отишли от властта не заради ГЕРБ,  а заради недобро управление. Надявам се всички ние да спрем да занимаваме обществото с избори. Това не е стабилна държава която всяка година провежда избори. Това не е държава, която може да се оправи с проблемите. И с това завършвам. Въобще не е важно за мене кой ще е премиер. Хората казват кой да е премиер и не е редно предварително това да се поставя като въпрос. Победа, с толерантни и мирни средства на база на програма, знание и умения! Желая ви успех!