http://www.akparti.org.tr/site/haberler/basbakan-recep-tayyip-erdogan-istanbul-buyuksehir-belediyesi-toplu-temel-at/4804
Speech at the Istanbul Municipality Collective Foundation Laying and Opening Ceremony
Başbakan Recep Tayyip Erdoğan, İstanbul Büyükşehir Belediyesi Toplu Temel Atma ve Açılış Töreni
Date: October 4, 2003
Location: Istanbul, Turkey
Sevgili İstanbullular, Aziz Hemşerilerim, Bütün dünyanın ve hepimizin gözbebeği olan aziz İstanbulumuzun, güzel insanları, Hanımefendiler, beyefendiler, Bir dönem Belediye Başkanı olarak siz İstanbullu hemşerilerime hizmette gayret ettim. Bununla gurur duyuyorum. Bugün ise Başbakan olan hükümet ölçeğinde hizmetlerimizi sürdürüyoruz. Ülkemin en batısından, en doğusuna, en güneyinden en kuzeyine gece gündüz demeden durmadan koşuyor, koşuyor ve koşacağız. Zira makas çok açılmıştı. Bu makası biz kapatacağız ve böylece artık ayakta duramayan hizmetlerin yerini dinamik, performansı yüksek bir yönetimle inşallah dünyanın diğer ülkeleriyle yarışan bir Türkiye’yi hazırlamanın gayreti içerisindeyiz. Nitekim dün Türkiye’mizin uluslar arası platformlarda hak ettiği yere ulaşması için yaptığımız bu koşunun başka bir noktasındaydık. Avrupa Birliği için Roma’da yapılan Devlet ve Hükümet Başkanları Toplantısı’ndan döndük. Şuanda ise önceden planlanmış bir toplantıda, Ankara’da il başkanlarımla toplantı halindeyim ve bu toplantıyı takibende de yine daha önceden söz verdiğim için Ankara Büyükşehir Belediye’sinin 1 milyon 300 bin metrekarelik dev parkının açılışı için Ankara’dayım. Ve şunu unutmayın. İstanbul’dan kopmam, İstanbul’dan ayrılmam hiçbir zaman mümkün değildir. Orada doğdum, orada büyüdüm ve düşlerimin şehri İstanbul’a hizmet etmenin her zaman yine gayreti, heyecanı, aşkı içerisindeyim. Ama şunu rahatlıkla söyleyebilirim ki yine 1994’ten buyana atılmış adımlar aynen devam ediyor. İnanıyorum ki bundan sonra da bu hizmetler aynı heyecanla, aynı aşkla devam edecek ve İstanbul’umuzu gerçekten bir vizyon şehir, bir imaj şehri olarak dünyaya taktim etmenin bizler de gayreti içinde olacağız. Sizlerin arasında değilim. Bunun bendeki eksikliğini sizler de taktir ediyorsunuz, bunu ben de çok iyi biliyorum. Eminim ki alt yapı, ıslah, çevre düzenlemesi ve kültür merkezleri gibi hizmetler artarak devam edecektir İstanbulumuzda. Çünkü İstanbul’a yakışan bu, İstanbul’a layık olmak isteyenlerin yapmak istedikleri de budur. Hepiniz hatırlayacaksınız; Sizlere hizmet etmekten mahrum edildiğim günlerde, işte bugünlerin mesajını sizlere vermiştim ve demiştim ki “Bu şarkı burada bitmez, burada bitmeyecektir.” Evet bu şarkı burada bitmedi. Devam ediyor ve devam edecek. Allah’a binlerce şükürler olsun ki bu sözümüz yere düşmedi. Şimdi bu toplu temel atma ve açılış töreni vesilesiyle sizlere bir kez daha tekrar etmek istiyorum; Bu şarkı burada bitmeyecek. Unutmayın. Çünkü bu şarkı sonsuz bir sevdanın halka hizmet aşkının şarkısıdır. Allah bizi sizlere hizmetten mahrum etmesin. Ve bu şarkı dilimizden hiç düşmesin. Bu duygular içerisinde hizmete açılan eserlerin hayırlı olmasını diliyorum. Geçen hafta içinde Gümüşhane’deydik. Orada baraj açılışlarını yaptık. Ve aynı şekilde ayın 10’unda da Ankaramızda Atatürk Kapalı Spor Salonu’nda 33 tane barajın açılışını yapacağız. Bunlar daha önceden başlatılmış ama maalesef durmuş olan barajlardır. Şimdi hızlandı ve bu yıl sonuna kadar 50 tane barajımızı Türkiye genelinde bitirmiş olacağız. Okullarımızla, hastanelerimizle farklı bir dönem başladı ve 15 bin kilometrelik duble yollarla bu çalışmalarımız gelişerek devam ediyor. Ve şuana kadar yaklaşık 1250 kilometrelik duble yol bitti. Bu yıl sonuna kadar 1670 km duble yollarımızı ulaştırmış olacağız ve böylece Türkiye medeniyet yarışında, modern, çağdaş bir Türkiye olma yolunda hızla bu gayretlerini sürdürecektir. Toplu konut çalışmalarımız aynen bütün Türkiye’de devam ediyor. Temel atma merasimlerimiz hızla devam ediyor. İnşallah 8 ila 12 ay arasında bunları bitirip sahiplerine teslim etme suretiyle de modern, çağdaş bir şekilde, insanımıza yakışır bir şekilde çağdaşlaşmanın yollarını arıyoruz. Ben bu duygularla İstanbul’un siz güzel insanlarını selamlıyor ve Ankara’dan en kalbi duygularla sizlere sevgilerimi, saygılarımı sunuyorum.

http://www.tubitak.gov.tr/tubitak_content_files/BTYPD/btyk/12/12btyk_basbakan.pdf
Başbakan Recep Tayyip Erdoğan’ın Bilim ve Teknoloji Yüksek Kurulu’nun 12. Toplantısında Yaptığı Açılış Konuşması
Date: September 8, 2005
Location: Somewhere in Turkey
Sayın Bakan Arkadaşlarım, 
Değerli Kurul Üyeleri,   
Sevgili Davetliler, 
Ülkemizin bilim ve teknolojiyle güçlenmesi açısından çok önemli bir görevi olan  Bilim  ve  Teknoloji  Yüksek  Kurulu’nun  bu  yılki ikinci  toplantısına  hoş geldiniz. 
Kurulumuz, bilim ve teknoloji alanında politikalar oluşturan, bu politikaların uygulamasını  takip  eden  ve  ülkemizin  ve  kurumlarımızın  araştırma ihtiyaçlarına  göre  önlemler  alan  en  üst  kuruldur.  Bizden  önce  senelerce düzenli  toplanamayan  bu  Kurula,  kendi  iktidarımız  döneminde  üst  üste üçüncü kez başkanlık etmekten onur duyuyorum.  
Hatırlayacaksınız, bundan 6 ay evvel Mart ayında yaptığımız toplantıda çok önemli  kararlar  almıştık.  Ar-Ge  için  öncelik  alanlarını,  gerek  kamunun, gerek özel sektörün, gerekse üniversitelerin kullanacağı politika ve araçları belirlemiştik. Bir Ulusal Ar-Ge Seferberliği başlatmıştık. O toplantıda  bilgi  ile  hayatı  buluşturmadan,  güçlü  ve  sözü  dinlenen  bir Türkiye  meydana  getiremeyeceğimizi  vurgulamıştım.  Bu  da  stratejik olmamızı gerektiren bir hedeftir.  Madem  Ar-Ge  alanına  önem  veriyoruz,  kaynak  veriyoruz,  o  zaman  neye, niçin  para  verdiğimizi  de  bilmemiz  gerekir.  İşte  geçen  toplantıda  kabul ettiğimiz Bilim ve Teknoloji Stratejisi ufkumuzu çizmekte, yani iddiamızı ve amaçlarımızı ortaya koymaktadır.  
 
Vizyon  2023  ise  bu  ufka  hangi  yollardan  gideceğimizi  belirlemekte,  yani öncelikli  Ar-Ge  alanlarını  göstermektedir.  Bu  strateji  çerçevesinde  yine bildiğiniz  gibi  bir  uygulama  planını  kabul  etmiştik.  Bu  plan,  bütün  ilgili kurum  ve  kuruluşlarla  paylaşılmış  ve  harekete  geçilmiştir.  2010’a  kadar bilim  ve  teknoloji  alanında  atılım  yapmak  için  gerekli  yol  haritası belirlenmiş ve yola konulmuştur.  
 
Sayın    Üyeler,    
 
Hükümetimizin  ekonomide,  iç  ve  dış  siyasette  başardığı  istikrar,  Ar-Ge desteklerimiz için de geçerlidir. Böylesine kritik ve ülke ekonomisini, insan kalitemizi ve milli gücümüzü yakından etkileyen bilim ve teknoloji alanına verdiğimiz destek sürekli bir destek olmalıdır.  
Ar-Ge’nin  ülkemizin  refahı  ve  dünyadaki  yeri  ile  ilgili  bize  çizdiği  ufkun önemini  hatırlarsak,  bu  ufka  doğru  koşumuzda  mola  verme  lüksümüzün olmadığını  anlarız.  Bu  nedenle,  başlatılan  tüm  çalışmaların,  bu  alana hasredilen kaynakların ve kurumlar arasında oluşan diyalogun da sürekli ve istikrarlı hale gelmesi şarttır. Bu  nedenle,  bu  konuda  önümüzde  bulunan  ve  Ar-Ge  destekleri  için  bir perspektif  çizen  karar  taslağı  çok  önemlidir.  Bu  karar,  2008  yılına  kadar kamu  kanaklarından,  kamunun,  özel  sektörün  ve  üniversitelerin  Ar-Ge faaliyetlerine vereceğimiz yıllık destek miktarını belirlemektedir. Bu destek elbette  sadece  kamunun  değil,  özel  sektörümüzün  de  giderek  artırması gereken bir destektir.  
Geçen toplantılarımızda ortaya koyduğumuz stratejik hedeflere, yani Ar-Ge performansımızı  yükseltmeye  ve  bilim  insanı  sayımızı  artırmaya  yönelik hedeflerimize ancak bu alanlara istikrarlı bir kaynak ayırararak varabiliriz. Ancak  böyle  bir  işbirliği  ve  katılım  ile  ülkemizi  dünya  ile  rekabet  edebilir hale getirebiliriz.  
 
Sayın üyeler,    
TÜBİTAK, belirlediğimiz strateji çerçevesinde bu yıl içinde kısa sürede çok önemli işler başarmıştır. Bu yıl Ar-Ge atılımı için ayırdığımız 416 milyonluk ödenekten bugüne dek toplam 143 milyon YTL Ar-Ge projelerine tahsis edilmiş durumdadır. Sanayimize  32.5  milyon  YTL,  üniversitelerimize  34.5  milyon  YTL,  kamu kuruluşlarımıza da 11.5 milyon YTL proje tahsisi yapılmıştır.  
TÜBİTAK  yılın  ilk  yarısında  yepyeni  bir  destek  altyapısı  oluşturdu.  Mali  ve hukuki ortamın oluşturulmasında Maliye Bakanlığı ve DPT ile birlikte katkı sağladı. Ayrıca  enstitüleri  aracılığıyla  ülkemiz  için  stratejik  olan  pek  çok  alanda başarılı  çalışmaları  sürdürdü.  Geliştirilen  ileri  teknolojiler  ile  hem  ülkemiz döviz kazandı, hem de ülke güvenliğimiz güçlendi.  
Ar-Ge projelerine verilen destekler bu yıl büyük oranlarda arttı. O nedenle bu yıl için ayırdığımız Ar-Ge ödeneğinin tamamının yıl sonuna kadar tahsis edileceğini bekliyorum. Burada esas olan şey, kaynağın hemen harcanması değildir. Önemli olan, doğru yerlere, doğru yöntemlerle kaynak aktarmaktır. Bu  yıl  Ar-Ge  için,  bilim  ve  teknoloji  için  gerçekten  tarihi  bir  yıl  oldu. Üniversitelerimizdeki  araştırmacılarımızdan  gelen  projeler,  2003’te  850 iken, bu yıl 4000’e yaklaştı. Bu 5 kat bir artışı ifade ediyor.  Aynı şekilde, bu proje başvurularından TÜBİTAK’ın desteklediği sayı 2003’te 330 iken, bu yıl 1000’i aştı. Yani 3 kat bir artış söz konusu. 2003 yılında 1200 olan proje stoğu, yaklaşık iki katına çıkarak bu yıl 2200’ü geçti. Projelerin etkin yürütülmesi için pek çok hukuki ve idari düzenleme yapıldı. Hükümetimiz ve Meclisimiz bu alanı çok önemsemiş ve yoğun çalışmalarla ülkemizin önünü açacak bilimsel ve teknolojik gelişme için gereken ortamı oluşturacak tedbirleri almıştır. Almaya da devam edeceğiz. 
Sayın üyeler,    
Değerli konuklar,     
 
Bu  dönemde  başarılan  ilklerden  biri,  yıllardır  gereken  önem  verilmeyen sosyal  bilimler  alanındaki  araştırmalara  yoğun  bir  desteğin  verilmeye başlanmasıdır. Bütün gelişmiş ülkelerde kalkınmanın, uluslararası gücün ve eğitim kalitesinin temelini oluşturan bu disiplinler, ülkemizde de toplumsal gelişmeleri  anlamak  ve  buna  dayalı  olarak  politikalar  belirlemek  için vazgeçilmezdir. 
Kalkınma  ve  gelişmenin  sadece  teknik  alanlarla  ilgili  olduğu  yanılgısı ötedenberi  üzerinde  düşündüğüm  bir  meseledir.  Bu  yüzden  ülkemizin sosyal  bilimler  eliyle  gerçekleşecek  olan  kültürel  kalkınma  iddiası  eğer teknik alanlarla başa baş gitmezse, siyaset bilimi, sosyoloji, tarih, felsefe, edebiyat,  alanlarında  dünya  ile  rekabet  edemez,  dünya  çapında  bilim adamları,  akademisyenler,  aydınlar  çıkaramazsak  tam  anlamıyla kalkınamayız.  
Başarılan  diğer  bir  ilk  de,  kamu  kurumlarımızın  araştırma  programlarını oluşturmaya  başlamasıdır.  Ar-Ge,  kamu  kuruluşlarımız  için  de  en  önemli çözüm aracı haline gelmelidir. Kamu  kuruluşlarımız  hizmet  verirken  bilimsel  gerçeklere  ve  teknolojik yeniliklere daha açık olmak zorundadır. Nitekim bu yıl içinde TÜBİTAK’a 30 farklı kamu kurumundan, savunma ve uzay projeleri de dahil olmak üzere 220’nin  üzerinde  proje  başvurusu  yapıldığını  öğrendim.  Bu  vesileyle  tüm kamu  kurum  ve  kuruluşlarımızı  en  kısa  zamanda  proje  üretme  yarışına katılmaya davet ediyorum. Savunma  ve  Uzay  alanları  bildiğiniz  gibi  benim  kendi  himayeme  aldığım alanlardır. Bu alanların önemini izaha gerek yoktur sanıyorum. Özellikle bu iki  alan  geleceği  çizen,  stratejik  önemi  çok  büyük  ve  günlük  hayatta kullandığımız  bir  çok  teknolojiyi  de  doğuran  alanlardır.  Bu  alanlarda  da büyük  bir  çalışma  ve  çaba  başladı.  Bu  atılım  devam  etmeli  ve  sonuca ulaşmalıdır.  
Öte yandan sanayimizin de, dünyada rekabet ettiği başka sanayiler kadar Ar-Ge’ye önem vermesi gereklidir.  Şu anda biliyorsunuz, bu bakımdan çok parlak bir durumda değiliz. Sanayicimizin Ar-Ge yapması için biz kolaylıklar sağlıyoruz, yeni mekanizmalar oluşturuyoruz. Sanayicimiz de kendi çıkarı ve ülkemiz  adına,  Ar-Ge’yi  mutlaka  bir  vazgeçilmez  olarak  görmeli  ve  bu konudaki gayretini artırmalıdır. 
 
Sayın üyeler,
Saygıdeğer konuklar,    
Her şey insanda başlar ve insanda taçlanır. Araştırmacısı yetkin ve yeterli olmayan  bir  ülkede  ne  üretimin,  ne  de  hayat  kalitesinin  artması mümkündür.  İşte  bunun  için  araştırmacıları  destekleyen,  gençlerimizi araştırma dünyasının çetin ama tatmini yüksek dünyasına cezbetmek için yeni programlar hayata geçirilmiştir. 
TÜBİTAK  bu  yıl  doğa  bilimleri  ve  sosyal  bilimlerde  ÖSS’de  ilk  5000  içine giren  öğrencilere  lisans  öğrenimleri  boyunca  karşılıksız  burs  vermeye başladı. Bu gençlerimize ayrıca lisans öğrenimini başarıyla tamamladıkları takdirde,  ilgili  alanlarda  lisansüstü  öğrenimleri  için  de  burs  verilecek.  Bu güzel uygulamadan dolayı da tebriklerimi burada bildiriyorum.  
Hepimiz  biliyoruz  ki,  bilim  insanlarımızı  çoğaltmak,  onları  güçlendirmek geleceğimizin temelidir. Bu nedenle geçen yılki Bilim Teknik Yüksek Kurulu toplantısında bu alanı kendi himayeme aldığımı ifade etmiştim.  Çünkü  bilim  insanları  misyon  sahibi  insanlardır.  Onlar,  kendilerine  ufku karanlık olan kolay ve dar bir yolu değil, ufku aydınlık olan zor ve geniş bir yolu seçmişlerdir. Onlar  bu  yolda  hem  yürüyen,  hem  de  bizler  için  yol  açan  insanlardır.  Bu nedenle en çok takdire, en derin saygıya lвyık olanlar onlardır.  
Hükümet  olarak  yaptığımız  en  önemli  işlerden  birisi  de  bilim  insanlarını destekleyen, yeni bilim insanları yetiştiren programlar geliştirmektir. Bilim insanı  yetiştirme  amacı  doğrultusunda  bu  alana  büyük  kaynaklar  ayırdık. Çünkü  biliyoruz  ki,  insana  harcanan  kaynaklar  asla  heba  olmaz.  Bilimin, bilim insanının değeri bilindikçe toplumumuz yücelir.  
 Değerli arkadaşlarım,     
 Ar-Ge  için  başlattığımız  atılım,  ülkemizin  gelecek  atılımıdır.  Ülkemizin yönetimde,  demokraside  olduğu  kadar  teknolojide  de  yeniliğe  ihtiyacı vardır. Bu yenilik, bu üstünlük sağlanmadan ne insanımız, ne toplum, ne de ülkemiz    hak  ettiği  itibara  güce  kavuşamaz.  Yani  herkes  bilmelidir  ki,  bu alan bizim için hayati bir alandır. Devletimizin bekası ve milletimizin refah ve  mutluluğu  için  olmazsa  olmaz  koşuldur.  Bu  nedenledir  ki,  ilk  defa  bu konu Milli Güvenlik Kurulumuzun da gündeminde yer almıştır.  
Gerek  kamu  kurumları,  gerek  üniversiteler,  gerekse  özel  sektör başlattığımız Ar-Ge atılımının içindedir. Elbette bu çalışmaların semeresini hemen almak mümkün değil. Đdealler çalışmayı, çalışma da azmi gerektirir. Azimle başlanılan ve sabırla devam eden her şey mutlaka sonuç verir. Yani sabır, başarının vazgeçilmez şartıdır. Bu nedenle ben eminim ki, hemen yarın değil, ama bundan bir 3-5 sene sonra ülkemizin, milletimizin yüzünü ağartacak çok önemli bilgiler, ürünler, işler ortaya konacaktır. İşte o zaman herkes, Ar-Ge’nin neden çok kвrlı bir alan olduğunu ve bizim bu alana neden bu kadar önem verdiğimizi çok iyi anlayacak. Bu araştırmalar bilgiye; bilgi, üretime; üretim, rekabet gücüne dönüştükçe toplumumuz stratejik olarak, ekonomik olarak ve hayat kalitesi olarak çok daha yukarılara çıkacaktır.  
Değerli üyeler,    
Mart’tan  bu  yanaki  gelişmelerin  en  önemlilerinden  birisi,  belirlediğimiz ulusal  hedeflere  uygun  iş yapabilecek yetkinlikte  bir TÜBİTAK  oluşturmak amacıyla  çıkarılan  kanundur.  Kurumun  isminde  yapılan  değişiklik, ülkemizin  artık  girdiği  ve  ilerlemek  zorunda  olduğu  kulvarın  önemini göstermektedir. Kurumun adındaki “teknik” yerine “teknoloji” kelimesinin gelmesi aslında bir kelimelik  değişiklikten ibaret değil,  bir perspektifin değişmesidir.  
Aynı  Kanun  ile,  uluslararası  standartta  esnek,  değişime  açık,  etkin  ve stratejik  bir  kurum  hedeflendi.  TÜBİTAK  bu  kanunla  üstlendiği  misyonu, daha da başarılı bir şekilde yapma imkanına kavuşmuştur. 
Sayın Üyeler, 
Başlattığımız  Ar-Ge  Seferberliği;  ülkemize,  insanımıza  daha  parlak  bir gelecek  kurma  atılımıdır.  Desteklenen  projeler  bugünümüzün  sorunlarına çare  olmalıdır.  Ancak  asıl  geleceğin  bilimi  ve  teknolojisini  şekillendiren araştırmalara  ağırlık  vermeliyiz.  İnsanımızın  hayatını  kolaylaştıran,  onun refahına  katkı  sağlayan,  ülkemizin  dünyada  söz  sahibi  olmasını  sağlayan araştırmalara ağırlık vermeliyiz. Bu iş, hepimizin ortak işidir. Şirketlerimiz yeni ürün ve süreçleri geliştirirken bilgiye ve bilene ağırlık vermelidir. Üniversitelerimiz bilgiyi özgün ve yoğun bir şekilde üretmeli ve öğrencileri mutlaka pratik hayata dönük bir eğitimle bilgili ve üreten bireyler olarak yetiştirmelidir.  
Devlet  kuruluşlarımız  ve  yerel  yönetimler  hizmet  yaparken  bilgiye dayanmalı ve bilenlerle çalışmalıdır. Ancak bilginin ve bilenin hakim olduğu bir toplum dünyada kendine üstün bir yer elde edebilir. Medeniyet tarihinin merkezinde yer alan ülkemizin insanı eşsiz kabiliyetlere sahiptir.  İmkanlar  sunulduğunda,  ufku  açıldığında  Türk  insanının  intibak etmeyeceği  saha  yok  gibidir.  Ülkemizde  ve  bütün  gelişmiş  ülkelerde yetişmiş,  emsalleri  arasında  öne  çıkmış  pek  çok  kabiliyetimiz  var.  Bu kabiliyetleri ülkemizin değeri kılmalıyız.  
Beyin  göçünü  tersine  çevirecek  önlemler  almalıyız.  Bunun  için  ortamlar, destekler  hazırlamalıyız.  Dünyanın  bütünleştiği  bu  zamanda,  kendi yetiştirdiğimiz,  bu  toprağın  yetiştirdiği  mükemmel  bilim  insanlarına  kendi topraklarında çalışmayı sağlamak çok önemli bir konudur.  Bizim  Ar-Ge  atılımımız  günlük  bir  hevesin  eseri  değildir.  Aksine,  geleceği bugünden çizme işidir. Bu nedenle Ar-Ge’ye, bilime ve teknolojiye daha çok destek vermeye devam edeceğiz. Esas  mesele,  ortak  iddiayla,  ortak  hedefle,  ortak  işlerle  sonucu  elde etmektir.  Ve  insanları  olduğu  kadar  toplumları  dönüştüren,  geliştiren, kalkındıran  iki  şey;  mutlaka  kendine  inanmak  ve  mutlaka  çalışmak. Özgüvenin  her  şeyden  daha  önemli  olduğunu,  özgüven  sahibi  nesiller yetiştirmekten daha büyük ideal olmadığını düşünüyorum. Özgüveni yaralı olan  insanlar,  özgüveni  yaralı  toplumlar  özellikle  bu  çağda  ayakta kalamazlar. 
İnanıyorum ki, TÜBİTAK yaptıkları ve destekledikleriyle bu ulusal özgüveni tesis etmede büyük bir rol oynamaktadır. Özgüven çalışmanın, çalışma da başarının  anahtarıdır.  TÜBİTAK’ın  bu  çabası  bütün  ilgili  kuruluşlarımızın yaptıklarıyla bir araya geldiğinde çok daha güçlü ve gurur verici bir Türkiye ortaya çıkacaktır. 
Değerli üyeler, 
Türkiye  bilmelidir,  üretmelidir,  güç  kazanmalıdır.  Bu  güç  birikimi  sadece maddi güç biriktirme değildir. Yüreklerimizi birleştirmeden, ortak akılla yeni sentezler,  yeni  terkipler  kurmadan  sadece  mekanik  bir  bilgi  toplumsal fayda  üretemez. Hayatın  gerektirdiği  kadar  dinamizm,  hayatın  ihtiyacı kadar ritim ve hıza ihtiyacımız var. 
Bilim ve teknolojide asla duraksayamayız, duramayız. Çabalarımız sürekli olmalı ve her geçen gün bir öncekinden daha parlak olmalıdır. Bunun için elimizden gelen her şeyi yapmalıyız. Yapıyoruz, yapacağız… 
Sözlerimi  bitirirken  bir  hususu  teyiden  bir  kez  daha  ifade  edeyim  ki, Acil Eylem planımızda ve hükümet programımızda Türkiye’nin en acil öncelikleri arasında  ifade  ettiğimiz  Ar-Ge  çalışmalarında  siyasi  irade  bu  ülke  için katma  değer  üretecek  olan  herkesin  tam  anlamıyla  yanındadır, arkasındadır.  
Hiç  şüphe  duymayalım  ki,  Türkiye,  sevgiyi  bilgiye,  bilgiyi  de  emeğe çevirdikçe dünya ufkunda parlayan bir yıldız olacaktır. Bu  yüksek ideale destek veren, emek veren, kafa yoran herkesi ve bahusus sizleri şükranla, saygıyla selamlıyorum.  
Teşekkür ediyorum.