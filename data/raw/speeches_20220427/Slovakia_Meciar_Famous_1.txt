SEVEN YEARS AGO, WE SET OFF FOR OUR SUCCESSFUL JOURNEY. (Meciar`s Party Meeting Speech Rewritten in the Magazine “Slovensko Do Toho” Issued by HZDS) 

TITLE VLADIMIR MECIAR: Pred siedmimi rokmi sme nastupili uspesnu cestu
Rokoval VII. republikový snem Hnutia za demokratickéSlovensko

Vaše excelencie, vzácni naši hostia, priatelia, dámy a páni delegáti!
Pred siedmimi rokmi v Košiciach, dovŕšením rozdelenia Verejnosti proti násiliu, začalo svoju cestu Hnutie za demokratické Slovensko. Bola to cesta víťazná, cesta úspešná. Išlo o hodnoty, ktoré chceme uznávať i naďalej
Príčiny nášho rozchodu boli v tom, že sme nechápali politiku ako vec úzkej skupiny intelektuálov a politokracie, ale ako vec občiansku, rozchádzali sme sa v základných názoroch na otázky transformácie spoločnosti aj v otázkach plnenia národnodemokratického programu hnutia Verejnosť proti násiliu. HZDS vzniklo ako neideologické hnutie občanov, spočívajúce na troch základných pilieroch. Hodnoty národné, kresťanské a hľadanie sociálnej spravodlivosti. Toto ideové zázemie a podhubie, z ktorého celé hnutie a jeho činnosť vychádzali sa ukázalo ako životné, správne a zjednocujúce väčšinu občanov Slovenskej republiky.
Môžeme sa hrdo postaviť pred Slovensko i svet... 
HZDS za sedem rokov určovalo politický chod a činnosť na Slovensku bez ohľadu na to, či bolo vo vláde, alebo v opozícii. Nakoniec z obdobia päť a štvrť roka samostatnosti Slovenskej republiky hnutie bolo vo vláde štyri a pol roka. Nieslo plnú zodpovednosť za činnosť druhej i tretej vlády. Ak hodnotíme cestu siedmich rokov vidíme, že sa na ňu vydali mnohí. Prechádzajúc túto cestu menili sme Slovensko, ale menili sme aj sami seba. Ak dnes po siedmich rokoch môžme hodnotiť spätne retrospektívu v pozitívnom i v chybách a omyloch, môžeme s hrdosťou oznámiť Slovensku aj ostatným, že základné úlohy národnodemokratickej revolúcie, emancipácia a slobody Slovákov sú splnené.
Takisto môžme oznámiť splnenie základných úloh pri výstavbe demokratického štátu - Slovenskej republiky, budovania jeho demokratickej štruktúry, právneho poriadku, práv a slobôd občanov sú splnené. Môžeme tiež oznámiť, že základné úlohy, ktoré sme si postavili pri vytváraní ekonomickej základne samostatnej, slobodnej, zvrchovanej Slovenskej republiky, pri rozvoji tejto základne tak, aby umožňovala veľkú dynamiku rozvoja, modernizáciu, aby umožnila realizáciu občanom ekonomickú i sociálnu, že tieto úlohy sú splnené. Vytýčili sme program transformácie spoločnosti v oblasti modernizácie, hospodárskej,sociálnej, ale aj v otázkach morálneho hodnotového systému a obrody spoločnosti ako celku. Dovoľte, aby som oznámil Snemu, že všetky základné úlohy vytýčené v tejto oblasti sú splnené.
Naše zraky už upierame k tretiemu tisícročiu 
Ak Hnutie za demokratické Slovensko bolo iniciátorom, organizátorom, spolutvorcom tohoto spoločenského pohybu, je to hnutie občanov, ľudí, ktorí boli úspešní a život potvrdil oprávnenosť týchto programov a potvrdil aj oprávnenosť existencie politickej štruktúry a ľudí, ktorí v tejto politickej štruktúre pracovali.
Ak sme tieto veci za sedem rokov splnili, čo považujeme za historicky krátke obdobie, aké strategické ciele si má HZDS postaviť teraz, čo má byť našou nosnou ideou našou myšlienkou na najbližšie obdobie?
Môžme povedať, že rodilo sa to dlho a ťažko, aj v pochybnostiach, ale výsledkom našich úvah je, že HZDS chce Slovensko viesť tak, aby do roku 2010 sme sa zaradili medzi najrozvinutejšie moderné štáty vo svete, s najvyššou výkonnosťou ekonomiky, stupňom spoločenskej organizácie, s usporiadaným systémom spoločenských hodnôt a usporiadaním spravodlivých sociálnych vzťahov. To je náš cieľ na najbližších dvanásť rokov. V záujme tohto cieľa musíme prispôsobiť mnoho vnútorných procesov tak, aby sa stali dynamickými. Povedali sme, že na začiatku, keď sa rodil občiansky odpor proti totalite išli všetci, ktorí sa nebáli a mali chuť proti totalite bojovať. Stačilo srdce. Neskoršie, ako rástli nároky na odbornú prácu, bolo treba vo vnútri orgánov HZDS zvýšiť nároky na činnosť pri vypracovávaní programov, pri poverovaní členov zodpovednými funkciami. Veď z hnutia vyšla väčšina členov vlády Slovenskej republiky, poslanci Národnej rady, pracovníci štátnej správy, podnikatelia, občania, ľudia pracujúci vo všetkých sférach tak, že dlhú dobu a ešte i dnes sme jediným subjektom, ktorý je schopný pôsobiť na celom území Slovenskej republiky a vo všetkých sociálnych vrstvách súčasne. Zjednocujeme, spájame myšlienkou, zjednocuje spájame činom, usilujeme o dôveru občanov, ktorú považujeme za proces neustále otvorený. HZDS bolo východiskom transformačného obdobia preto, že sociálne rozvrstvenie spoločnosti sa menilo, preto tradičné politické štruktúry vo vyspelých demokraciách nemohli a nenachádzali takú podporu obyvateľstva, ako býva zvykom v iných krajinách.
Riešime aj svoju dilemu
Ak dnes hovoríme o tom, že sa zmenilo sociálne usporiadanie a rozvrstvenie spoločnosti, ak dnes je čitateľné a jasné, musíme si postaviť aj úlohu, ako sa má transformovať Hnutie za demokratické Slovensko v budúcom povolebnom období a či nepostaviť už úlohu, aby v roku 1999 sme začali meniť hnutie na politickú stranu. S tým, že takémuto kroku musí predchádzať všečlenská diskusia, ktorá urobí záver o smerovaní, programe i orientácii politickej v celej našej členskej štruktúre.
Ak by takýto krok mal ohroziť jednotu hnutia, budeme trpezlivo čakať, kým situácia k nemu dozreje. Myslím, že sociálno ekonomická dozrieva. Otázka je, ako sa prejaví vo vôli ľudí.
Takisto treba povedať, že budujúc HZDS musíme podstatne väčší dôraz položiť na budovanie podporných útvarov politickej činnosti. Nadácie, rôzne zoskupenia, organizácie s ktorými spolupracujeme a mnohí i dnes tlmočili podporu a my im ďakujeme za túto podporu, a veľmi si ju vážime. Spoluprácu politických subjektov s ktorými máme programovo veľmi blízko, to všetko budeme musieť v politickej práci v krátkom čase realizovať.
Podporujeme všetko, čo prospeje Slovensku
HZDS musí definovať aj svoj postoj k iným politickým stranám. Predovšetkým ide o otázky, ktoré súvisi s pokračovaním a prípravou na voľby 1998. Oznámili sme už na našom Smeme vo Zvolene, že sme za to, aby sa politická scéna Slovenska integrovala. Počet politických subjektov slabých s nízkou podporou občanov, neznamená záruku stability a sily štátu. Sme skôr za zmenšenie počtu subjektov.

Najideálnejším pre Slovensko,
podľa nášho názoru, by bol režim demokracie založenej na dvoch silných
politických subjektoch. Preto vítame všetky integračné procesy, ktoré
nastupujú v ostatných politických stranách, pokiaľ
sú vedené záujmom o profiláciu týchto strán. Ak sú však takéto procesy
vedené iba nenávisťou, ak sú vedené iba odporom k osobe alebo jednému politickému subjektu je to bohužiaľ premrhaný čas.
Naša ponuka znie – poďme sa už zjednocovať

HZDS musí definovať svoj postoj aj k úzko spolupracujúcim stranám s ktorými má príbuznú programovú základňu - a to je Roľnícka strana, Kresťanskosociálna únia, Slovenská zelená alternatíva Strana podnikateľov a ďalšie, ktoré s nami spolupracujú a prešli s nami celú dobu ruka v ruke. Ponúkame v záujme vytvorenia jednoty a jedného silného politického subjektu otvorený vstup do Hnutia za demokratické Slovensko, pričom rešpektujeme isté postavenia a odlišnosti programové, ktoré v týchto stranách existujú.
Poďme sa už nie rozdeľovať a vytvárať iba koalície na báze strán. Poďme zjednocovať a vytvárať spoločne jeden silný programový subjekt garantujúci, že idey a myšlienky, ktorým žijeme a veríme niekoľko rokov, budeme napĺňať ďalšie roky v praxi. Nebudeme
silní len v tom, že nás bude veľa v čele, budeme silní predovšetkým v tom,
že nás bude podporovať väčšina obyvateľov Slovenskej republiky, budeme
silní v tom, že budeme zjednocovať ľudí, ktorí sa dnes delia za, nielen
proti. My sme vždy boli za, v tom je rozdiel medzi nami a mnohými opozičnými
stranami.

Z hľadiska volebnej stratégie a taktiky, Hnutie na tomto sneme musí zvážiť, ako otvorí priestor pre toto - ak bude také želanie v partnerských stranách. Takýto integračný process tam, kde bude záujem a uskutoční sa príprava, by mohol prebehnúť do volieb 1998, ešte do zostavovania kandidátok. Je to ponuka, závisí od partnerských strán, ako sa k nej postavia. Sme pripravení rokovať.
Cieľom HZDS nikdy nebola moc
Z hľadiska ďalšieho nášho rozvoja, definujeme aj svoj postoj k ostatným politickým stranám. Nespochybňujeme právo nikoho byť na politickej scéne. Spochybňujeme však právo na líderstvo u tých, ktorí roky zlyhávali v dôvere ľudí, ktorí roky zlyhávali v programoch, a ktorí celý program postavili len na nenávisti, rozoštvávaní ľudí, klamstvách, vyvolávaní afér, aférok, veľa razy nepodložených.
Preto je na nás, aby sme práve s týmito silami zviedli rozhodujúci zápas vo voľbách 1998 za upevnenie postavenia medzi občanmi ale, a netajíme sa tým, aj za získanie parlamentnej väčšiny po voľbách v roku 1998.

Za toto preberáme zodpovednosť a toto chceme vo voľbách dosiahnuť. Nestačí nám byť najlepší. Nám treba byť silným. Nie je našim cieľom moc. Vždy bola našim cieľom služba občanom a nikdy sme moc nezneužívali. Nikdy sme sa neznížili k tomu, aby sme používali silové prostriedky na riešenie politiky. Preto odmietame tie nástroje, ktoré prezentuje dnes veľká cast opozície, ktoré zaváňajú revanšom, odmietame politiku policajtov, väzníc, politiku zastrašovania a teroru. To nie je politika, ktorá má miesto v kultúre Slovenskej republiky a treba ju považovať za javy a prvky, ktoré treba zo spoločenského a politického života
Slovenska vykynožiť.
Do volieb a po voľbách
Pokiaľ ide o otázky spojené s vývojom HZDS do volieb a po voľbách, rozlišujeme úlohy, ktoré sú určené k tomu, aby sme uspeli v dôvere o zápas v Národnej rade, ale aj úlohy spojené s našim zápasom o dôveru v mestách a obciach SR. Nebudú voľby do Krajských samospráv a neplníme v tomto smere časť svojho programu, pre nedostatok podpory zo strany našich koaličných partnerov v Parlamente. Ide o SNS a Združenie robotníkov Slovenska.
Ale tam, kde aj keď sa zúžil zápas na dve oblasti, chceme byť úspešní. Nezatajujeme ciele, nezatajujeme programy, a predstavujeme ľudí, ktorí majú byť garantami tohto programu. Sme radi, že HZDS má v tomto smere najväčšie množstvo alternatív.
Z hľadiska ďalšieho vývoja Slovenska a jeho ceste k demokracii chceme potvrdiť, že máme záujem o účinnú kooperáciu na základných záujmoch štátu zo všetkými politickými subjektami bez rozdielu. Ale súčasne žiadame aj od nich, aby sa učili politickej kultúre, politike kooperácie, nerozširovali politiku konfrontácie, nehľadali riešenie vnútroštátnych problémov v zahraničí, nezaťažovali iné politické kruhy a zoskupenia v Európe a vo svete pseudoproblémami, ktorými zakrývajú vlastnú neschopnosť a čakajú, že zahraničné zastupiteľstvá alebo zahraničné médiá, alebo zahraničné podnikateľské sféry prídu na Slovensko vyhrávať voľby za nich. Každý nech si nesieme zodpovednosť sami.
Sme za to, aby v tejto spolupráci sme hľadali cesty dohody a porozumenia bez predbežných podmienok. Tie nech sú výsledkom rokovaní po voľbách. Vždy sme boli a chceli úzku spoluprácu so všetkými. Bola to tá deštruktívna časť opozície, ktorá vystupovala ako obeť, ktorá nikdy nechcela dialóg, konzultácie a nikdy nechcela dohodu.
Nechceli do vlády, nechceli do parlamentu, aby potom tri roky po Európe plakali, že sa tam nedostali.
Slovensko prezidenta potrebuje čo najskôr
Z hľadiska rozvoja demokratického Slovenska považujeme za potrebné zaoberať sa znovu Ústavou Slovenskej republiky a to nie z hľadiska toho, či je alebo nie je demokratická, z hľadiska toho, či jej jednotlivé nástroje umožňujú stabilizovať spoločnosť. 
Máme veľmi zlú skúsenosť s pôsobením bývalého prezidenta republiky, ktorý otvorene bojoval proti HZDS medzinárodne i vnútropoliticky. Považoval nás za div nepriateľov. Ďalej máme negatívne skúsenosti z činnosti mnohých politických subjektov, kde sa rôzne ústavné orgány pri nevyjasnenosti zásadu dostávali do stretov. Máme záujem revíziou Ústavy SR toto odstrániť. Boli sme prví, ktorí sa prihovárali za to, aby bol prezident SR volený priamo, aby sa v tomto smere zmenila Ústava, ale podmienkou bola aj zmena kompetencií a postavenie prezidenta v ústavnom systéme.
Boli sme za to, aby sa upravilo postavenie vlády v ústavnom systéme, vrátane vzťahov z parlamentom a riešila sa koncepcia Ústavného súdu, veď v podstate sme prišli k situácii, že dvaja sudcovia Ústavného súdu bez hľadania politickej dohody, menia Ústavu SR výkladom a niektoré veci sa už dostali mimo Ústavy rozhodnutím Ústavného súdu. Taký stav sme nechceli. To nebolo cieľom ani úmyslom pri tvorbe Ústavy. Z hľadiska našich názorov sme za to, aby sa súčasná kríza okolo funkcie prezidenta SR vyriešila v Národnej rade dohodou o kompromisnom kandidátovi získaním počtu hlasov deväťdesiat. Sme za to, aby sa prezident ujal svojej funkcie čo najskôr.
Nepotrebujeme provizóriá, potrebujeme dohodu
Nemienime vytvárať stav provizórií, máme záujem o dohodu. Kandidáta kompromisu pána Sečanského sme ponúkli, politické dohody na kompromis sme ponúkli, namiesto toho sa do popredia dostávajú zmeny Ústavy. To odďaľuje konečné riešenie a vznikajú potom alternatívy, ako ďalej.
Prevod kompetencií na predsedu NR, to znamená, že prezident nebude zvolený do volieb vôbec, potom zmena Ústavy SR ak bude politická vôľa o tom, aby bol volený priamo, potom priame voľby, to znamená, že rok 1998 by bol v podstate pri týchto návrhoch opozície neriešiteľný. Preto znovu budeme iniciovať okrúhle stoly, aby došlo k dohode o osobe a tým aj o voľbe prezidenta SR.

Slovensko a HZDS má statočných
ľudí, ktorí si túto poctu zaslúžia a budú schopní štát viesť dobre. Štát
bez konfrontácie, štát s dôverou, štát, ktorý budú brať s úctou aj naši
partneri v zahraničí.

V záujme posilňovania
demokracie

Z hľadiska nášho demokratického
systému považujeme za nevyhnutné dovŕšiť kodifikačné práce v zákonníkoch
NR - prijať Trestný zákonník, Občianský zákonník, Pracovný zákonník a dokončiť
kodifikáciu, ktorú sme začali v roku 1993. Práce sú pred vrcholom, počítame,
že by mohli byť dokončené v roku 1999. Máme záujem posilovať samosprávne
funkcie obcí, samosprávne funkcie krajov, ale
máme aj záujem o budovanie spoločnosti založenej na občianskej demokracii
a slobode. Nemáme záujem na realizovaní predstáv mnohých samosprávnych
orgánov budovaním spoločnosti typu Líbijskej Džamahírie, kde občania volia
zástupcov obce, zástupcovia obcí volia zástupcov krajov a zástupcovia
krajov, zástupcov centra.

Všetky inštitúcie, štátne orgány musia byť pod neustálou kontrolou občanov. Teda priama občianska kontrola, priama občianska voľba. To sú princípy, na ktorých staviame. Tak isto je potrebné vymedziť kompetencie, ale aj nástroje postihujúce za porušenie zodpovednosti či v samosprávnych celkoch, či v štátnych orgánoch. Nemôžu existovať situácie, keď istá časť, obec, mesto vyhlási, že zákony rešpektovať nebudú. V záujme slobody, porušovanie zákona. Sloboda, zákonnosť a právny poriadok ak sa dopĺňajú musia byť rešpektovanéako celok.
Dôveru občanov sme nesklamali
Z hľadiska našej snahy máme záujem, aby čo najviac občanov dôverovalo, chápalo, podporovalo a stotožnilo sa so záujmami štátu. Ak na začiatku cesty bolo mnoho tých, ktorí sa báli, neverili a bolo mnoho aj tých, čo nechceli a zobrali sme zodpovednosť na seba sami, dnes sme o úspešnosti cesty zvrchovanosti, samostatnosti presvedčení a potvrdili sme ju v praxi. Preto máme právo, a možnosť žiadať a realizovať otázku zjednocovania spoločnosti na báze spoločných záujmov štátu. V roku 1992 pri vzniku štátu mi dvaja ekonómovia českej vlády pri rozlúčke povedali - v březnu jste na kolenou a v dubnu přijedete spátky. Je odvtedy päť a štvrť roka a nie sme na kolenách, sme na nohách a nelezieme nikde. Vo svete sme a môžme byť v spolupráci s inými, ale už nie závislý na Prahe.
Ak sa táto cesta realizovala, tak bola možná len preto, že vláda Slovenskej republiky a s ňou celá podnikateľská vrstva, dokázala prijať náročný program zmeny hospodárskej a dokázala ho realizovať. Slovenská cesta transformácie je iná cesta, ako transformácia ekonomiky českej a ak bol boj medzi terajšou vládnou koalíciou a opozíciou o túto transformačnú cestu, tak môžme povedať: Vážení priatelia, vaša cesta sa realizovala v Českej republike, choďte sa poučiť na dôsledkoch, aké táto cesta priniesla a porovnajte ich zo Slovenskom. Už život vyriešil tento spor. Nevnucujte cez svoje osoby predstavy, ktoré sú neživotné a nerealizovali sa v iných štátoch. Slovensko má svoju cestu, ide touto cestou a darí sa mu na tejto ceste. Garantom tejto cesty je Hnutie za demokratické Slovensko.
Slovensko nie je vyradené z procesu integrácie

Ak sme povedali, že chceme
zaradiť Slovensko medzi najvyspelejšie štáty, chápeme, že sa musí meniť
vo vonkajších i vo vnútorných vzťahoch. Predovšetkým sme sa vo svojom programe
pred voľbami 1994, ale aj pre voľbami 1998, jednoznačne prihlásili, že
chceme byť členom EÚ. Pochopiteľne po pochybnostiach, ktoré existovali
v oblasti politiky, ktorých korene sú u nás vo vnútri štátu, vznikli aj
diskusie okolo tohoto členstva. Slovensko nie je vyradené z procesu integrácie,
je jeho plnoprávnou súčasťou. Ba naopak - v oblasti základných predpokladov
ekonomických a sociálnych - sa dostalo na čelo peletónu. Spochybňovaná
je len jeho politická časť, čo je riešiteľné v krátkom čase.

My na dnešnom Sneme potvrdzujeme
toto smerovanie a ukladať môžme našim zástupcom vo vláde, v NR, či odporúčať
našim predstaviteľom podnikovej sféry, aby sme pripravili Slovensko tak,
aby v roku 2002 bolo schopné prijať aj podmienky Európskej menovej únie
a stať sa plnoprávnym členom aj tohoto systému. Dnes to nie sú schopné
ani všetky štáty EÚ. Slovensko môžme do roku
2002 takto pripraviť. Je to náročné, ale splniteľné. Dokázali sme veľa,
dokážeme aj toto.

Ďalej pre prípravu na členstvo
v EÚ potrebujem dovŕšiť inštitucionálnu výstavbu všetkých štruktúr vo vnútri
štátu. To sú rokovacie tímy, to sú zástupcovia pri jednotlivých rezortoch,
to sú legislatívne tímy, to sú odborníci a ďalší tak, aby sme tento proces
zvládli ako proces odborný, nielen politický, potvrdzujem slovo odborný.
Naši odborníci musia v riešení prístupovej stratégie voliť cestu,
ktorá bude kompromisom medzi záujmom EÚ a záujmom Slovenska.

Naša politická prax je lepšia, ako naša povesť

Z hľadiska našich ďalších
integračných záujmov musíme podvihnúť na program dňa aj otázky povesti
Slovenskej republiky a pravdivých informácii o jej vnútropolitickej
situácii. Čo je pre nás dobre, že politická
prax je podstatne lepšia ako politická povesť. Ale čo je pre nás zlé -
že táto (horšia) povesť sa šíri do zahraničia, tú (lepšiu) prax poznajú
len tí, čo tu žijú. V tom je aj podstata toho prečo,
aj keď je toľko kritiky a tlaku zvonku, občania Slovenskej republiky nás
podporujú a volia.

Prečo je tu tento rozpor.
Preto, že úlohy, ktoré sme si postavili v roku 1994 na tomto úseku, splnené
neboli a budeme sa musieť s nimi v politike ďalej vážne zaoberať.

Chceme konať s plnou
podporou občanov

Veľmi vážne sa zaoberáme
aj otázkami bezpečnosti, ktorú chápeme vo viacerých rovinách. Jedna, prihlásili
sme sa k členstvu v NATO, prihláška realizovaná nebola, spolupráca s NATO
však pokračuje a máme záujem, aby pokračovala ďalej. Druhá,
máme záujem, aby z rozširovania európskeho bezpečnostného systému nebol
nikto vyčlenený, aby všetci mali právo sa v ňom zúčastniť a garantoval
sa systém bezpečnosti pre každého.

Tretia - v prípade, že Slovenská
republika by bola pozvaná do NATO o čom sa má rozhodnúť v roku 1999, považujeme
za nutné toto pozvanie odobriť občanmi SR v celoslovenskom referende. Takto
nielen na báze činnosti v centrálnych orgánov, ale s podporou občianskou
môžme sa predstaviť ako partner, ktorý bude predstavovať stabilitu v tomto
zoskupení.

Z hľadiska našich záujmov
sme pripravený spolupracovať so všetkými susedmi, štátmi, národmi, ktoré
s nami spolupracovať chcú. Oceňujeme rastúci záujem o túto obojstrannú
spoluprácu jej rozširovanie.

Všetko treba prispôsobiť
potrebám rastu

V oblasti našich hospodárskych
záujmov, predovšetkým po roku 1993, sme previedli Slovensko do rastovej
fázy. Dnes zásada stratégie rozvoja musí prejsť všetkými odvetviami spoločenského
života Slovenska. Rozvoj na každom kroku, pohyb na každom kroku, dynamika
zmien na každom kroku... Naša úloha nie je konzervovať terajší stav, ale
meniť ho k lepšiemu, dynamizovať s väčšími tempami rastu, ináč sa k najvyspelejší
krajinám nepriblížime. Naše zaostávanie je totiž stále dosť výrazné.
V technológiách sa odhadovalo v roku 1990
na pätnásť rokov. Naša úloha je skracovať ho - a to sa dá len väčšími tempami
rastu.

Preto tejto rastovej stratégii
musí byť prispôsobené všetko. Základné zdroje tohoto rastu sú predovšetkým
v investíciách, či sú to už stavebné či technologické a celý proces investičnej
činnosti na Slovensku od právnej úpravy cez financovanie, cez stratégiu
schvaľovania dodávateľských systém, musí prejsť výraznými zmenami tak,
aby bolo výhodnejšie žiť a získavať zdroje z investícii ako z rentierstva.
Dnes je to opačne, rentieri sa majú lepšie
ako podnikatelia.

Bankový systém ešte neuspokojivý

Ďalej máme záujem, aby sa
v tomto smere upravili vzťahy najmä v oblasti obehu peňazí, zvýšením rýchlosti,
zlepšením situácie v bankách. Treba
povedať, že sa urobilo v bankách veľa, ale na druhej strane tieto inštitúcie
ešte neplnia úlohu, ktorú od nich právom očakávame - zvýšiť svoj význam
v strednej Európe. Zatiaľ sú to banky, ktoré sú veľké na Slovensku, ale
mrňavé v porovnaní s medzinárodnými merítkami.

IMG SRC"18_1_2.jpg" HEIGHT182 WIDTH255
BRProces integrácie v tomto
smere musí pokračovať ďalej a bolo by dobré, keby niektoré základné štrukturálne
zmeny sa uskutočnili ešte do volieb v roku 1998. Z hľadiska nášho záujmu
ide o ozdravenie obehu peňazí ako celku, vrátane vyriešenia tých "hriechov",
ktoré sme si priniesli ešte z obdobia federácie, z časov devalvácii mien
a iných opatrení.

Nechajme prehovoriť
tých, ktorí vedia o čom hovoria

Oceňujeme prácu všetkých
podnikateľov, ktorý prevzali na seba zodpovednosť za chod podnikov
a sú vo výraznej väčšine úspešný. Naša cesta
bola cesta vytvárania domácej podnikateľskej vrstvy, snaha o to, aby kapitál
zostal doma a aby ľudia, vlastníci kapitálu potom prostredníctvom trhu,
špičkových technológií a investícií vstupovali do iných medzinárodných
foriem spolupráce.

Táto cesta je odôvodnená a správna, ale je predmetom neustáleho
spochybňovania. Robíme chybu v tom, že nechávame
nech hovoria iba politici. Ukážme, ako žijú ľudia v podnikoch, ktoré prešli
transformáciou v zmysle zásad politiky HZDS. Predstavme podnikateľov, ktorí
si zaslúžia česť a nie spochybňovania a ktorí dosahujú vysokú
medzinárodnú úroveň, máme takých veľa. Veľa z nich je členov HZDS.

Získavajú potlesk za to, že
sľubujú výpredaj Slovenska

Považujeme za potrebné, tým
že sme oznámili dokončenie základných transformačných zmien, dovŕšiť základné
transformačné zmeny aj v otázkach vlastníctva, ktoré
považujeme za ustálené s tým, že niektoré systémy, ako plynovod, energetika
predmetom privatizácie nebudú, zostanú vo vlastníctve štátu, uzavrieť a
skončiť tento proces. Sme za to, aby sa chyby, ktoré sa v tomto
procese stali sa napravili.

Ale považujeme za pohyb naspäť
snahu opozície o poštátnenie približne jednej tretiny podnikov, ktoré chodia
sľubovať do zahraničia a chodia všetci. Sľubuje Schuster a hrozí, že prešustruje
ekonomiku tak ako Košice, sľubuje Wais, sľubuje Schmögnerová, sľubujú KáDéHáci,
sľubujú z DÚ. To by znamenalo poštátnenie asi jednej tretiny subjektov
a ich postupné odovzdanie nadnárodným spoločnostiam. Áno, získavajú za
to potlesk, lebo sľubujú, že niečo dajú len za politickú podporu. Ale takto
sa s majetkom štátu, dnes už súkromných
spoločností, narábať nedá.

Náprava chýb áno - ale nie cez politickú hlúposť
a slepotu

Preto sme za to, aby sa napravili
chyby, ale rozhodne proti tomu, aby sa organizovali masové spochybnenia
celého transformačného procesu, pretože táto politická slepota a hlúposť
môže priviesť iba k pádu ekonomiky, narušeniu úverových vzťahov a bankrotu
jednej firmy po druhej. Ak nezničili Slovensko cez klausovu reformu, tak
dnes ju budú ničiť cez iné druhy reforiem, ktoré vymýšľajú pseudoekonómovia
typu Dzurindu a typu tých ostatných, ktorých mená sa neoplatí tu ani spomínať.
Preto HZDS považuje proces privatizácie za ukončený. Náprava chýb je otvorená.
Pre prácu inštitúcií po roku 1998.

Páni - neste si svoju zodpovednosť

A treba tu otvorene povedať,
že išlo o dve etapy privatizácie. Že išlo o etapu privatizácie realizovanú
Čarnogurským a jeho vládou, federálnymi orgánmi, v ktorých sme my nesedeli,
kde straty, straty iba z kupónovej privatizácie k dnešnému dňu pre Slovenskú
ekonomiku podľa odhadu predstavujú 25 miliárd Sk. Vytunelovávanie firiem
je dôsledok úplne neuváženej kupónovej privatizácie, a väčšinou - vyše
90 % - ide o firmy privatizované za vlády Jána Čarnogurského, za ktoré
dnes títo privatizéri a konštruktéri z KDH
prekladajú politickú zodpovednosť na HZDS. Nech každý nesieme zodpovednosť
za svoju prácu. My ponesieme zodpovednosť len za svoju prácu, za toto si
páni zodpovedajte sami. To bola vaša robota, výsledky vašej práce a takto
ju musíme aj pred verejnosťou prezentovať.
Nech si idú vysvetľovať do Ružomberka, nech idú vysvetľovať do Calexu Zlaté
Moravce, nech idú vysvetľovať do Bratislavy a do iných firiem, ktoré vďaka
ich politickým špekuláciám dostali do bankrotu.

My sa pôjdeme vďačne prihlásiť
k firmám, ktoré sú v absolútnom rozvoji, ktoré dávajú vysoké zárobky, platy
a majú program urobený na pätnásť, dvadsať rokov dopredu. Vďačne - áno
to je výsledok našej práce.

A otázka spochybňovania privatizácie
je otázkou systémovej zmeny typu spoločnosti. Buď socialistické vlastníctvo
výrobných prostriedkov a potom to nemôže byť tento typ spoločnosti, alebo
privatizácia, a tým vytvorenie ekonomického základu ďalších spoločenských
zmien. Iná cesta nebola, ani iná alternatíva nebola. Preto akékoľvek dúfanie,
že pani Schmögnerová a SDĽ vymyslia
niečo iné, je čistou demagógiou. Niet historicky k dnešnému dňu iných riešení,
aj keď si môžme predstavovať rôzne systémy, ako sa toto všetko urobiť dá.

Vývoj nie je len otázkou peňazí

Ak hovoríme o rozvojovej stratégii Slovenskej
republiky, súčasne musíme povedať o vyrovnaní rozdielov v stupňoch vývoja.
Ak dnes najväčšiu dynamiku zaznamenávame v kraji bratislavskom a trenčianskom,
musíme priznať, že doteraz nedošlo k pozitívnemu obratu v celom prešovskom
kraji, v časti košického kraja a v juhu banskobystrického kraja.
Toto vyrovnávanie rozdielov musí byť podporené nástrojmi vlády, ale aj
aktivitami na mieste.

Nie je to len vec peňazí,
je to vec schopných a odborne pripravených ľudí, ktorí dokážu tieto zámery
realizovať. Máme dôkazy, ako do zaostávajúcich oblastí sme dali veľkú finančnú
pomoc bez výsledku. Len preto, že neboli ľudia, ktorí by vedeli v praxi
túto finančnú bázu na úspešný výsledok v praxi realizovať.

Máme záujem, aby sa zásadným spôsobom riešili otázky právnej
úpravy vedy, organizácie vedy a organizácie technickej základne. Doteraz,
za obdobie po roku 1992, k zmenám ktoré by znamenali plnohodnotný vývoj,
ešte nedošlo. Aj náš vzťah k vede nie je iba
otázkou postavenia financujúcej inštitúcie, ale otázkou - čo páni vedci
svojej spoločnosti majú dať, čo vrátiť. A na tejto báze spolupráce
sa dá dosiahnuť aj naplnenie osobných záujmov.

IMG SRC"18_2.jpg" HEIGHT184 WIDTH255
BRNaďalej budeme postupovať
v zmenách infraštruktúry, pre ktoré sú urobené dlhodobé plány až do roku
2010. Tieto zmeny výrazne zmenia obraz Slovenska a výrazne zvýšia atraktívnosť
územia Slovenskej republiky ako celku.

Človek - základný
fenomén všetkých zmien

Povedali sme si, že ideme
robiť rozvoj a definovali sme ako bude vyzerať rozvoj v oblasti ekonomiky.
Poďme si povedať, akú máme predstavu v oblasti zmien základného činiteľa
všetkých zmien, človeka.

Predpokladáme do roku 2002
rozšíriť záujem štátu o vzdelanosť, podporu školstva tak, aby do roku 2002
počet vysokoškolákov študujúcich na vysokých školách nás doviedol do úrovne
do piateho miesta na svete. Je to obrovská
úloha, ktorá bude znamenať investície do školstva, do vedy, vytvorenie
sociálnych podmienok študentom pričom nepredpokladáme, že by ekonomické
náklady štúdia sa prenášali na študentov.

Základnou zložkou bude štát,
pri zavedení trojzložkového spôsobu štúdia. Za prvé študenti, ktorí majú
štúdium garantované štátom, za druhé študenti, ktorí majú štúdium garantované
podnikateľskými subjektami, a za tretie študenti, ktorí budú študovať za
vlastné prostriedky. Základná zložka,
zodpovednosť štátu sa nemení.

Nik nemusí mať obavy
- čo bude s jeho deťmi

Ďalej predpokladáme, že na
tento obsah budú novošpecifikované štúdijné odbory, upraví sa štúdium základne
stredných a učňovských škôl a zavedieme povinnú jedenásťročnú školskú dochádzku.
Je to odpoveď pre všetkých, ktorí majú obavy, čo bude s ich deťmi po skončení
deväťročnej základnej školy. Každé
dieťa, vzdelávateľné na stredoškolskom stupni, by malo dostať minimálne
dvojročné stredoškolské vzdelania buď v odbornom učilišti, zariadení alebo
v niektorých iných.

Máme záujem, aby sa upevnilo
sociálne postavenie učiteľov, aby sa obsah výuky prispôsobil aj v metodike,
aj v sume poznatkov k tretiemu tisícročiu. Tam, kde je poznanie, je zárodok
budúceho dynamického vývoja. Tam, kde
poznanie absentuje, dochádza k stagnácii. Máme množstvo nadaných ľudí,
treba celý tento proces dobre zorganizovať. Máme množstvo mladých ľudí,
ktorí sa umiestňujú na prvých miestach vo svetových olympiádach. Máme množstvo
talentovaných mladých ľudí, ktorí sa dobre umiestňujú pri športových súťažiach.

Napríklad, ak v roku 1993
som prijímal všetkých športovcov, ktorí získali akúkoľvek medailu
na akejkoľvek svetovej a európskej súťaži, bolo ich 63. V roku 1998 za
výsledky v roku 1997 som prijímal tých športovcov, ktorí držali titul majster
sveta alebo majster Európy bolo ich 61. V celku medailistov bolo
vyše 200.

Pokračuje rozvoj, pokračuje
motivácia, dá sa priestor mladým ľuďom, aby sa prejavili, pričom ešte hovoríme
o nedostatkoch v organizácií športu, o nedostatkoch v organizácií záujmovej
činnosti a podporných aktivít na to, aby sa mladý človek mohol plne realizovať.
Pričom mladosť, je pojem veľmi relatívny a sociálne postavenie mladého
človeka sa často mení. Od mladíka, ktorý má
problémy s voľným časom, štúdiom, s tým, ktorý má problémy zo zamestnaním
s tým, ktorý má problémy zo založením rodiny, s tým, ktorý má problémy
so sociálnym statusom, ktorý si chce pre seba každý vytvoriť.

Je čas "pohnúť"
aj so zdravotníctvom

Z hľadiska našej stratégie
máme záujem, aby sa v roku 1999 až 2002 dosiahla optimalizácia ekonomických
zdrojov v obehu v oblasti zdravotníctva, aby sme už mohli nielen vyrovnať
zaostávajúce platby, ale začať vyrovnávať zaostávajúci investičný dlh.
Diapazón zmeny vlastníckych vzťahov
vedie k tomu, že náklady na zdravotníctvo narástli od roku 1993 na viac
ako dvojnásobok pri nezmenenom počte pacientov a nezmenených počtoch liekoch.
Pri nezmenených cenách liekov v zahraničí, narástli náklady na lieky takmer
na dvojnásobok, každý rok je to vyše
miliardy slovenských korún. Koho tým živíme? Pacientov? Pomáhame zdravotníctvu,
alebo tým, čo potom demonštrujú proti štátu že už nevládze donekonečna
uhrádzať náklady na liekovú politiku a treba sa zdravotníckymi zariadeniami
vážne zaoberať.

Vážne sa treba zaoberať aj
tým, že sa stanovia štandardy zdravotných
služieb tak, aby každý vo svojom kraji mal zabezpečenú plnú starostlivosť
a v tých odvetviach, kde treba, aby boli riešené celoslovenské pracoviská.
Máme prijaté základné programy prevencie
kardiovaskulárnych chorôb, máme prijatý program boja s rakovinou, máme
prijaté programy, ktoré súvisia s transplantáciou ľudských orgánov. Na
Slovensku boli uskutočnené prvé dve transplantácie srdca. Na Slovensku
sa pripravuje rozsiahli program transplantácií, čo je úspech lekárskej
vedy, čo je úspech tímov, ktoré sa s týmto vyrovnali. Čo je pre nás potešiteľné,
že tím, ktorý uskutočnil transplantáciu srdca na Slovensku, viedol člen
HZDS a organizoval celé takisto člen HZDS. To sú tiež ľudia,
ktorí k nám patria a ktorí sa výsledkami práce s niečím stotožnili.

Záujem o obnovenie populačného
rastu

Máme záujem, aby úroveň zdravotníctva
a služieb rástla, ale máme záujem aj to, aby sa ekonomiky a nákladovosť
stabilizovala. Dosť zložité otázky vznikajú v oblasti prirodzeného prírastku
populácie. V tomto smere Slovenská republika má svoje problémy, a máme
záujem, aby sa populačný rast obnovil čo najskôr. Doteraz sme nenašli vhodné
stimulačné podnety a to ani v oblasti nástrojov materiálnych, ani v
oblasti hodnotového systému zachovania rodiny.

Zachováme hranicu odchodu do dôchodku, nezabúdame na ženy

Dosť často prevláda záujem
ži a uži a nie ži zachovaj život a vytvor. Je tu rozdielna filozofia, ktorá
sa uplatňuje v našich podmienkach. Od vyriešenia tejto otázky, závisí aj
druhá, ktorá sa dotýka ľudí povedzme v mojom veku a to je otázka dôchodcov.
Garantujeme pre rok 1998 až 2002, že vek odchodu do dôchodku nebude zmenený,
naďalej zostáva na terajšej hranici s možnosťou pre organizačné zmeny odísť
o dva roky skôr. Ale súčasne sme si vedomí
toto, že ak sa nezabezpečí stály prírastok populácie, bude problém garantovať
túto hranicu v roku 2010. Preto sociálno-ekonomické
vzťahy nás nútia tieto veci riešiť.

Veľa pozornosti venujeme
postaveniu ženy v spoločnosti, politickému postaveniu, keď stále v politike
je ešte málo žien. To, čo hovorila pani predsedkyňa Belohorská jednoducho
môžem potvrdiť, bez žien to nejde. Preto aj vo volebnom programe, ale aj
medzi budúcimi kandidátmi, musí byť primerané zastúpenie žien. Sú súčasťou
tejto spoločnosti a dokonca môžem povedať, že dnes väčšinou spoločnosti.
Takže HZDS musí svoje zámery a prognózy, ktoré som v tomto smere tlmočil
splniť.

Aby Slovensko bolo bezpečným
domovom

Máme záujem o pozitívne reakcie a podnety
pre mladých ľudí, nielen v oblasti rozvoja záujmových činností, ale aj
sociálnych a ekonomických vzťahov a istôt. Záujem, aby Slovenská republika
bola štátom bezpečným. Máme záujem, aby tá úroveň bezpečnosti, ktorá sa
dosahuje a radí nás oprávnene na prvé miesto v Európe, pokračovala v záujme
istôt občanov ďalej.

IMG SRC"18_3.jpg" HEIGHT184 WIDTH255
BRNestotožňujeme sa s názormi,
ktoré hovoria o prepájaní sa mafií s politickými štruktúrami, ak áno, treba
hovoriť konkrétne, ak nie, treba povedať ktoré, vládne či opozičné. A potom
si to poďme vyjasniť. Zatiaľ voči vláde nič dokázať nevedia, my by sme
možno niečo dokázať vedeli. A bude to naša povinnosť
a v krátkom čase.

Pokiaľ ide o otázky ochrany
štátu, máme záujem, aby bol prijatý ústavný zákon o Rade národnej bezpečnosti
v NR SR, pokračovala modernizácia armády, príprava výcviku a odborná pripravenosť
vojakov na budovanie systému obrany. Nie sme za úplnú profesionalizáciu
armády, sme za to, aby systém profesionalizácie a základnej vojenskej služby
bol kombinovaný. Je najlepšou zárukou bezpečnosti štátu a udržania demokratického
poriadku. Je to vec všetkých jeho občanov a nie len hŕstky profesionálov.

Pokračujeme v doktríne, pri
ktorej my nikoho neohrozujeme a necítime sa nikým ohrozený. Najlepší systém
spolupráce je systém dobrých vzťahov zo všetkými susedmi a systém sociálnej
rovnováhy vo vnútri spoločnosti.

Za opozíciou sú len reči
a zlosť

V období rokov 1994 až 1998
sme garantovali sociálne istoty všetkým skupinám ľudí. Upravovalo sa postavenie
žien v domácnosti, upravovalo sa postavenie detí, osôb sociálne odkázaných,
pravidelne sa valorizovali dôchodky, takže sociálna situácia obyvateľstva
sa zlepšovala, pričom rast miezd pokračoval
rýchlejšie, ako bola inflácia v Slovenskej republike.

Čiže môžme povedať, že štyri
roky boli rokmi prínosov. Preto nedajme si tento výsledok vziať zlomyseľníkom
a klebetníkom. Kým za nimi sú len reči a zlosť, za nami sú skutky a život.
Postavme ich proti sebe. Prezentujme ich ako výsledok toho, čo sme pre
Slovensko priniesli, čo pre Slovensko znamenáme teraz i v budúcnosti.

Oslovujme všetkých

Vážené dámy a páni, ak hľadáme
podnety pre ďalšie obdobie, v čom sú? Slovenská
republika má veľa politických strán. Má aj veľa ambicióznych ľudí, ale
má len jedno Hnutie za demokratické Slovensko. Nepopierame tých ostatných,
ale v každom prípade pri porovnaní vidíme, že HZDS keď ho porovnáme s inými
so svojím spôsobom organizácie, vnútorným životom, vnútornou demokraciou
je lepším. Lepšie vyhovuje historickým úlohám. Preto úvahy, či zohralo,
alebo nezohralo pozitívne historické úlohy sú zbytočné. My budeme považovať
cieľ tejto etapy činnosti za splnený v roku 2010 vtedy, keď budeme patriť
k najmodernejšie organizovaným a úspešným štátom.

Pre voľby 1998 musíme oslovovať
všetkých, všetky vekové i sociálne skupiny. A tak mať úctu ku všetkým,
vďaka ktorým sme tieto zmeny mohli realizovať. Mať úctu aj k našim babkám
demokratkám a dedkom demokratom, takisto aj k tým malým deťom, ktoré húfne
za nami prichádzajú a podporujú nás pri rôznych akciách, mať úctu k podnikateľom,
mať úctu k robotníkom, ktorí odkázaní na mzdu potrebujú mať istoty a zázemie,
mať úctu k umelcom, mať úctu k ľuďom, ktorí pracujú v oblasti vedy, školstva
a všetkých ostatných.

Ak dnešný Snem okrem vytýčenia
nových úloh a konštatovaných splnených základných zmien spoločenských,
má ešte niečo urobiť, tak má vyzvať občanov, aby sa zjednotili a zapájali
za zásadné zmeny v živote slovenskej spoločnosti, zmeny k lepšiemu.

Nech prevládne duch znášanlivosti

Ak dnes hodnotíme svoj postoj
k národnostným skupinám, sme jednoznačne za to, aby sme Slovenskú republiku
rozvíjali v duchu znášanlivosti, spolupráce, zachovania identity menšín
ale aj integrácie spoločnosti, nerozdeľovania
spoločnosti podľa etnických princípov.

Sme jednoznačne za to, aby
sa otázky právneho postavenia riešili v duchu Európskych noriem. Slovensko
má záujem dodržiavať európske normy a boli by sme radi, keby tieto normy
dodržiavali aj mnohí, ktorí k nám prichádzajú ako učitelia demokracie.
V cirkvi vidíme spojenca, nie protivníka

Slovenská republika má záujem
budovať svoje vzťahy na princípoch dobrej spolupráce aj s cirkvami. Bolo
to HZDS, ktoré do Ústavy dalo zásadu, že vychádzame z duševného odkazu
a morálneho odkazu Svätého Cyrila a Metoda a všetkých hodnôt humanitných.
Bolo to HZDS, čo prijalo základné legislatívne zmeny o slobode cirkvi,
o cirkevných školách, o výuke náboženstva na školách, ktoré prijalo
zásadné zmeny o cirkevných sviatkoch, prijalo základné zmeny o postavení
a vrátení majetku cirkvám. Prijalo základné
zmeny v sociálnom postavení kňazov tak, že urobilo v tomto smere výrazné
pokroky dopredu.

Napriek tomu vidíme, že neustále
pokračuje zápas aj vo vnútri cirkvi aj o cirkev medzi tými, ktorí nechcú
štát na kresťanských hodnotách, čo chceme my, ale posúvajú tento zápas
do hodnôt klerikálnych. To znamená ide o štát iného typu. My hovoríme o
štáte demokratickom, ktorý vychádza z hodnôt kresťanstva,
ale nemení kňazov na politické subjekty, nemení cirkev na politický subjekt.
To je rozdiel medzi pohľadom našim a pohľadom kresťanských demokratov.

Kritizujú i to, na čom
sa dohodneme

Preto z tohto hľadiska pozeráme
na konanie niektorých otcov biskupov, ktorí vystupujú voči vláde tradične
opozične, nehľadiac na to, čo vláda v ich prospech alebo po dohode s nimi
urobí. Predmetom kritiky je aj to, čo urobíme
po spoločnej dohode. Napríklad: Rektor Trnavskej univerzity bol vymenovaný,
teda výber osoby sa uskutočnil na žiadosť Biskupskej konferencie, aby ho
v zápätí spochybnili s tým, že sa im nepáči a že bude treba vymeniť aj
upratovačky. Kde je kresťanská tolerancia a kresťanské porozumenie a kde
je hranica politického zápasu?

Preto sme proti tomu, aby
došlo k spolitizovaniu cirkvi a politický zápas sa preniesol do kostolov.
My čakáme práve od cirkví, že nás budú zjednocovať. Politika do istej miery
rozdeľuje, ale cirkev by mala na báze duchovného odkazu spájať nie stavať
proti sebe. Nie v kostoloch hovoriť,
že veriaci z HZDS nebudú môcť byť v "ich" kostole. Potom povedia v inom
kostole, že tam nemôžu byť veriaci zo SDĽ, v inom KDH v inom s SDK?

Sme za to, aby sa v kostoloch
prestala robiť politika vo vzťahu k národnostným menšinám, aby sa rešpektovali
cirkevné obrady v jazykoch menšín, ale aj v jazyku slovenskom, všade na
tých územiach, kde Slováci sú.

Načo tie tajnosti
pred veriacimi?

Sme za to, aby pozitívne
trendy, ktoré sme začali rozvíjať pri práci na dohode Svätá stolica - Vláda
SR, aby sa tieto programy naplnili. Sme
za to, aby veriaci mali možnosť počuť odkaz Svätého otca Biskupom Slovenským
o tom, ako sa majú správať k štátu. Ten list bol veriacim zatajený. Takisto
odkaz štátneho tajomníka Svätej stolice, ktorý zaujal písomné stanovisko
o tom, aký má byť vzťah štátu a cirkvi, bol zatajený pred veriacimi. Dokonca
v novinách mi poslali odkaz niektorí biskupi, že to nikdy nebolo. Bolo!
Mám ich. Čakáme, že sami oznámia veriacim názory Svätého otca o pomeroch
Cirkvi rímsko-katolíckej.

HZDS zobralo na seba politickú
zodpovednosť za vyriešenie vzťahov gréko a pravoslávnych katolíkov na východnom
Slovensku. Zachovali sme a vyriešili všetky otázky tak, že náboženstva
sa tešia úplnej slobode, podpore štátu, materiálnym podmienkam a tento
problém zostáva ešte problémom v spomienkach,
ale už nie problémom v reálnom živote. Takto chceme v duchu tolerancie,
porozumenia, rozvíjať spoluprácu všetkých cirkví.

Už nežijeme
v cudzej vlasti, máme svoj domov

Rovnako je tu otázka záujmových,
spoločenských, politických organizácií. Hľadať v čom sme rôzni, rešpektovať
svoju rôznosť, ale nemyslieť si, že sme výluční a niet iných. Treba nám
uzatvárať kompromisy a dohody. Prekonať polarizovaný vývoj spoločnosti,
pretože jeho delenie nie je neprospech.
Ak toto delenie bolo istou obrannou reakciou Slovákov v dobách neslobody
a cudzej vlády, tak sa musíme začať zjednocovať i vtedy, keď máme vládu
svoju.

Už tu nie je cudzia vlasť.
Tu je moc občanov tohto štátu a oni musia uvažovať, ako s ňou naložia,
aby sa neobracala proti nim, ale v ich prospech. Musia hľadať, kto budú
ľudia, ktorým zveria osud a správu vecí verejných do svojich rúk. Pomôžme
im hľadať týchto ľudí. V HZDS je ich prevažná väčšina. V dôsledku
programu, ktorý sme si vytýčili, programu
zásadných spoločenských premien Slovenska, v dôsledku programu modernizácie,
musíme hľadať aj naplnenie prostriedkov na tieto ciele. A tie prostriedky
vedú v prvom kroku cez úspešné výsledky vo voľbách 1998.

Nehľadáme nepriateľov
- sú len ľudia s iným názorom

Vážení priatelia, my nemáme
inú možnosť, ako tieto voľby vyhrať. Vyhrať v záujme Slovenskej republiky,
v záujme jej pozitívneho rozvoja a rozvoja programov, ktoré HZDS predkladá.
Poďme získavať ľudí za tento program. Poďme presvedčiť občanov o správnosti
nositeľov tohto programu, a ak na tejto ceste niekto zakopol, zlyhal, pomýlil
sa, nestačil, odíde, ale nie ako nepriateľ, pretože ten kto je so mnou
v Hnutí, ide tým istým smerom. Preto tak ho musím vždy chápať.

Jeden z našich básnikov v
tomto smere povedal veľmi pekne: "Ku zlu sa postav čelom. Buď tvrdý, len
k nepriateľom". A my nechceme mať nepriateľov. My máme ľudí rôznych názorov,
máme v niektorých politických stranách odporcov, ale nechceme Slovensko
deliť na priateľské a nepriateľské.
Chceme ho deliť na štát občanov Slovenskej republiky z rôznymi názormi,
ale nie konfrontácie.

V slobode prejavu držíme
primát

Vo vzťahu k hodnoteniam našej
politiky a chybám, ktoré sme urobili, patria aj nedostatky v oblasti mediálnej
politiky. Napriek tomu, že sme boli organizátormi zásadných spoločenských
premien, zostávajú tieto v spoločenskom vedomí akoby potlačené. V oblasti
mediálnej politiky HZDS nezvládlo výstavbu systému ani podporných štruktúr,
aj keď sme urobili veľa pre demokratizáciu
týchto inštitúcií, ale málo pre vysvetľovanie našich zámerov a cieľov.
Skôr sú tam zámery a ciele iné.

V súvislosti so slobodou prejavu
na Slovensku potvrdzujeme, že Slovensko je v slobode prejavu absolútne
slobodnou krajinou, ale súčasne nemôžme nepozerať na to, ako sa sloboda
prejavu zneužíva na klamanie, manipuláciu, lži, zavádzanie ľudí. Slovensko
má právo na informácie, ktoré môžu byť z rôzneho politického uhla, ale
ktorých základom bude reálna skutočnosť. Preto v oblasti mediálnej politiky
by mali byť uskutočnené zmeny v legislatíve tak, aby sa na trhu zaviedla
nielen sloboda, ale aj zodpovednosť za obsah informácii. Aby sa zabezpečila
ochrana osôb, firiem a ostatných pred poškodzovaním svojich záujmov. Áno,
sme za slobodu a slobodné postavenie novinárov, budeme zaň všestranne bojovať,
ale nie sme za to, aby namiesto politokracie začala preberať na seba moc
a tvorbu politiky médiokracia. Demokracia
je náš systém. Nie rôzne iné "krácie". A v demokracii je to vždy vec občianska,
vec publika, vec verejná. Demokracia - vláda ľudu. To sú základné pojmy,
ktoré nám boli, sú a zostávajú vlastné a ku ktorým sa budeme obracať a
budeme ďalej o nich rokovať.

Poďakujme všetkým

Vážení priatelia, dámy a
páni,

poďakujme všetkým, ktorí
s nami šli na ceste k dnešnému dňu, k tomuto historickému hodnoteniu a
smerovaniu.

Nedávno ma zastavil jeden novinár a hovorí: Pán predseda,
mali ste sedem rokov úrodných, nebude teraz sedem rokov neúrodných? Moja
odpoveď bola: " Nie, toto bude dvanásť rokov určovaných v živote Slovenskej
republiky politickým subjektom HZDS. Toto bude určované ľuďmi, ktorí sa
od ostatných líšia tým, že majú viac odvahy, horúcejšie srdce, viac milujú
svoju vlasť a sú ochotní preto aj nekonečných obetí".

Dobro občanov a tohoto
štátu sú pre nás jediným cieľom

Pri porovnávaní zo zahraničím,
sa mnohí pýtajú - za akú sme orientáciu. A my stále hovoríme "Za Slovenskú"
a nie každý tomu rozumie. Základným naším záujmom je dobro tohto štátu,
preto aj spolupráca v zahraničí smeruje k dobru štátu, k dobru občanov.
Preto uznávame svojich partnerov a spolupracujeme s nimi. Preto, že sú
to naše záujmy, nielen pre určenie niekoho za hegemóna, ale pretože
súhlasíme s tým, aby budúcou zárukou rozvoja Európy boli vzťahy. Vzťahy
medzi všetkými. Sme za poriadok, ktorý sa zavedie v integrovanej Európe
na vzťahoch vytvárajúcich rovnováhu záujmov a možnosti realizovať
záujmy všetkých.

* * *

Máme dnes urobiť zásadné
rozhodnutia. Nuž, urobme ich. Urobme ich tak, ako sme ich robili vždy -
za Slovensko. Urobme ich a dokončme v duchu nášho hesla, s ktorým sme išli
v roku 1994 do volieb, ktoré bolo výzvou a povzbudením. "SLOVENSKO DO TOHO"!
