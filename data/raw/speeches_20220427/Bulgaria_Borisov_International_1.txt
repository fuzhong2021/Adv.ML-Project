Уважаеми гости, скъпи колеги външни министри, които сте гости на днешния форум, депутати, журналисти, гости отвъд океана. Чест за мен е да ви приветствам, разбира се да изтъкна своето задоволство от това, че външният министър на България г-н Младенов доста активно, в различни подобни форуми се опитва, и мисля успешно, да приковава вниманието на демократичната общественост върху различни процеси, важни не само в нашия регион - в целия свят. Така че, за няколко поредици от конференции, които провежда тук и срещи мисля, че всички ние трябва да го поздравим. С тези няколко думи, с които започна министър Младенов бих искал да се присъединя и аз, тъй като нашият регион минахме по всички възможни пътища и на отрицание, на проблеми, на войни, кръвопролития, масови гробове, издирвания, отлив на инвестици, финансови кризи ... мисля, че всичко най-лошо, което имаше да се случи в нашия регион се случи.
Разбира се сега сме в един период, в който, ако можем всички здравомислещи на Балканите да обединим своите усилия, имаме реален шанс да заемем действително полагаемото си достойно място в Европа. България винаги е била пример и за етническа толерантност, финансова дисциплина, за борба с корупцията и организираната престъпност, така че в това отношение бихме могли тези дни да си поговорим. Не случайно това беше отчетено от всички наши гости, които бяха тук последните дни и преди това. Югоембаргото даде огромен тласък за създаването на организирана престъпност в нашия регион. Нищо по-добро, поне аз не виждам, от европейската перспектива като съюз, като цел, като задача. И много е видно, когато човек пътува на нашия любим полуостров да види държавите, които са се присъединили към ЕС в какво състояние са и останалите.
Предприсъединителните фондове са огромен инструмент относно организирането на демократичните процеси, както и инфраструктурата. Хърватия примерно е един голям пример в тази посока, Словения, колкото по-отивате на запад толкова по-ясно се очертава разликата от членовете на ЕС и тези, които не са. Моя исконна мечта е всички държави на Балканския полуостров да станат членове на ЕС. Това има две ключови важни задачи. Едното е с европейското съфинансиране, със солидарната европейска помощ, безспорно, особено в административния капацитет - изграждането му - инфраструктурните проекти, в екологията, огромен тласък и от друга страна и своя голям дисциплиниращ ефект. В голямото европейско семейство не се допуска да се говори за териториални претенции, за етническа нетолерантност, за погазване на демократичните процеси, на свободата на словото и каквото и да било друго.
Искрено се надявам, че всички ние сме си извлекли поуките от това какво може да се случи в една държава, когато бъде нарушен един от двата стълба - това е в сферата на сигурността на гражданите и във финансовата стабилност (еднакво важни). Борбата с престъпността, борбата с корупцията трябва да бъдат от първостепенна задача на всяка една от нашите страни, за да може регионът да е спокоен, за да може да имаме необходимите инвестиции. Никой не отива в страни да инвестира, където няма тази сигурност. А ние последните 15-20 години на Балканите дадохме много много поводи за това. И второто, това е финансовата стабилност, защото нашите съседи Гърция показаха, че ако и този стълб бъде нарушен, също настават дисбаланси, които след това много, много трудно се преодоляват.
Желая ви действително в тези два дена [8-9 юни] да имате възможност да говорите, да се опознавате, да проявяваме търпимост един към друг. Има история - Балканите са може би най-богати на археология и история. Нека това да го правят историците, а когато дипломатите се занимават по тези въпроси да го правят по най-добрия дипломатичен, демократичен, съответстващ с всички резолюции на световната общност. Защото сега, това, което виждаме в Сирия е безпрецедентно и мога да го сравня само с това, което на нашите Балкани се случваше преди 15 години. Да се избиват помежду си сънародници, да се избиват хора с тежко оръжие, да се дават стотици жертви на мирно население.
Аз се надявам, че вие тук като дипломати и външни министри по темата Сирия да подкрепим още веднъж категорично всички мерки и декларации на ЕС. Това просто не е възможно и не е допустимо и никаква не трябва да има повече толерантност към този режим. Това е нашето категорично мнение и ще го отстояваме на всички форуми. Желая ви успех на конференцията и повтарям - дипломатично, толерантно, всеки проблем може да бъде решен. Нека се учим и в тази посока от развитите демокрации на Запад. В Европейския съвет, когато има тема, която е конфликтна, която е трудна за решаване, която изисква консолидация на всички, тя се поставя на масата, ако не се реши веднъж се премества във времето - 2, 3, 4 пъти, докато всички детайли бъдат изгладени и в края на краищата се стигне до разумния компромис, който да удовлетворява всички.
Не е лесно - 27 държави, с Хърватия 28 - да постигнем консенсус по които и да е въпроси. Същото е и на Балканите. По-малко сме, но сме всичките с характер. Имаме безкрайно много примери - Сърбия воюва с НАТО; по време на войната България в един момент е била обявила война на всички - на Съветския съюз, Съединените щати, на съседите си с шансове за успех 0, но сме показвали, че можем да се опълчваме на целия свят. Е, разбира се след това и границите ни са ставали по-малко и сме си яли шамарите и поуките на историята. Затова сега е време на Балканите да има градеж.
Недопустимо е да нямаме магистрали и жп линии, които да свързват столиците на всички балкански държави. Недопустимо е да нямаме пряка самолетна връзка. Тръгнем за Загреб от София трябва да минем през Мюнхен или Виена. Това е недопустимо, господа! И ако не се поучим и ако сега не го направим, просто сме слаби политици. Още веднъж приветствам гостите, благодаря за вниманието. Борис Тадич щеше да дойде днес, обади ми се, че просто в момента правят сръбското правителство и няма как да ги остави да дойде, но в последващи срещи можем да разчитаме на тях. Желая ви успех, благодаря!

