http://www.yesilgazete.org/blog/2011/06/12/erdoganin-balkon-konusmasi-tam-metin/
Balcony Speech given after winning the elections for the third term
Recep Tayyip Erdoğan'ın 12 Haziran 2011 seçimlerinin ardından yaptığı balkon konuşması
Date: June 12, 2011
Location: Ankara, Turkey
Aziz milletim, değerli yol arkadaşlarım,
Buradan, Ankara AK Parti Genel Merkezi’nden hepinizi muhabbetle selamlıyorum. 81 vilayetimizi 781.000 kilometrekarenin her bir adımını, 74 milyon TC vatandaşının tamamını sevgiyle saygıyla selamlıyorum. Tokyo’dan Viyana’ya, Paris’ten Torontoay kadar 5 kıtadaki tüm Türkiye cumhuriyeti vatandaşlarını, tüm soydaşlarımızı selamlıyorum. Gözlerini Türkiye’ye çevirmiş, Türkiye’den gelecek haberleri büyük bir heyacanla takip eden Bağdat, Şam, Beytrut, Kahire, SarayBosna, Bakü, Lefkoşa ve diğer tüm kardeş ve dost ülkeleri buradan muhabbetle selamlıyorum. 12 haziran 2011 seçim sonuçları ülkemize milletimize bütün coğrafyamıza, bütün dünyaya hayırlı olsun. Bu sonuçlar ülkemizde barışa adalete huzur ve istikrara katkı sağlasın diyorum. Bütün milletimiz bugün katılım noktasında gösterdikleri özellikle cesaret ve ciddiyet noktasında sandığa giden ve oy kullanan tüm vatandaşlarıma yürekten şükranlarımı sunuyorum.
(Türkiye seninle gurur duyuyor tezahüratları)
Gurbet ellerden gelip vatanında oy kullanan kardeşlerimize, vatandaşlarımıza şükranlarımı sunuyorum. Seçimlerde görev alan tüm kamu görevlilerine, güvenlik güçlerine sandık görevlerilerine, müşahitlere ayrıca teşekkür ediyorum. AKP olarak bugün çok farklı heycanları aynı anda yaşıyoruz. Bir kez daha Türkiye’deki her iki seçmenden birinin oyunu almış olmanın heycanın yaşıyoruz.
(Kıskananlar çatlasın tezahüratları)
Kardeşler, çatlamasın, onları da kucaklayacağız, onları da aramıza alacağız. Zira böyle yaptığımız için, kucakladığımız için demokrasi tarhimizde çok partili dönemde nadir rastlanan biçimde 3. dönem milletimizden yetki almanın heyacanını yaşıyoruz.
(Recep Tayyip Erdoğan ve Vur Vur inlesin tezahüratları)
Biz, vurmaya değil sevmeye geldik. Karşılık bulduğumuzda aynen bu yola devam ederiz. Karşılığını bulmadığımızda da sadece cevabını verir geçeriz. 22 Temmmuz 2007de 16 milyon kişinin oyuna mazhar olmuşken bugün oyumuzu 5 milyon arttırarak 21 milyon seçmenin oyunu almış olmanın bahtiyarlığı içindeyiz.
Sadece Türkiye değil, Dünya kazandı
Biz sizlerle gurur duyuyuruz. 22 Temmuz seçimlerine göre oy oranımızı arttırmış olmanın heyeacanını yaşıyoruz. Aziz milletimize bize, AKP’ye olan güveninden dolayı teşekkür ediyoruz. Şunu burada tüm samimiyetimle ifade etmek istiyorum. AKP’ye oy vermiş olsun ya da olmasın tüm milletimize 12 Haziran 2011 seçimlerinin galibi hiç ama hiç şüphesiz Türkiye’dir. Bu aziz millettir. Bugün bir kez daha Türkiye kazanmıştır. Bugün bir kez daha demokrasi kazanmıştır. Bugün bir kez daha milli irade kazanmıştır. Topyekun millet kazanmıştır. Bugün millet sandığa gitmiş, mührü eline almış ve son sözü söylemiş, son kararını vermiştir. Millet bütün tartışmalara, bütün soru işaretlerine, bütün tereddütlere, bütün gerginliklere son noktayı koymuştur. Bugün benim türkkardeşim, kürt kardeşim, zaza, arap, roman ve gürcü tüm kardeşlerim, tüm 74 milyon kazanmıştır. Bugün işçiler kazanmıştır, memurlar kazanmıştır, emekliler kazanmıştır, çiftçim kazanmıştır, köylüm kazanmıştr, engelliler kazanmıştır, tüm genç kardeşlerim, tüm canlılar kazanmıştır. Yoksul kardeşim, kimsesiz kardeşim kazanmıştır. Bugün küresel ölçekte mazlumların mağdurların umudu kazanmıştır. İnanın bugün İstanbul
kadar Saraybosna kazanmıştır. İzmir kadar Beyrut kazanmıştır, Ankara kadar Şam kazanmıştır, Diyarbakır kadar Batı-Şeria, Küdus, Gazze kazanmıştır. Bugün Türkiye kadar Ortadoğu, Kafkasya, Balkanlar Avrupa kazanmıştır. Bugün demokrasi kadar özgürlük kadar barış, adalet, istikrar kazanmıştır. Bu milletin bir evladı olarak şunu da büyük bir gururla ifade etmek durumundayım. Türkiye artık bölgesine ve dünyaya örnek temsil edecek kadar demokratik bir olgunluğa ulaşmıştır.
Demokrasi şehitleri…
Allah onlardan razı olsun. Mekanları cennet olsun. Adnan Menderes’in Fatih Rüştü Zorlu’nun, Hasan Polatkan’ın canlarını feda ettikleri demokrasi bu ülkede sarsılmaz bir güce ulaşıyor. Merhum Turgut Özal’ın hayalleri özlemleri artık yerini bulmuştur. Gazi Mustafa Kemal ve arkadaşlarının bina ettikleri Türkiye cumhuriyet kuruluş felsefesine uygun olarak  güçlü demokrasisiyle muasır medeniyetler seviyesine ulaşmıştır. Acılarla dolu demokrasi tarimiz bugün artık çok farklı bir konuma ulaşmış, yaşanan tüm acılar, canlarını yitiren, özgürlüklerini kaybeden tüm kardeşlerimizin ruhları bir nebze olmuştur. Çetelerin ikamet ettiği Türkiye Allah’ın izniyle milletin taktiriyle geride kalmıştır geride.
(Bu millet seninle gurur duyuyor tezahüratları)
Türkiye kazandı, kimseyi dışlamadık
Kardeşlerim, benim milletim tartışmasız şekilde kazanmıştır. Milli iradenin üzerindeki vesayet,
hukuk dışılık, üstünlerin sultası yine tartışmasız şekilde kaybetmiştir. Vur vur inlesin CHP dinlesin tezahüratları… Türkiye’nin önüne yeni, yepyeni bir tertemiz safa açılmıştır. Şundan herkesin emin olmasını istiyorum. Önceki Ak parti hükümetlerinde olduğu gib yeni AKP hükümeti de AK partiye oy verenlerin değil, tüm Türkiye’nin, 74 milyonun hükümeti olacak. Kardeşlerim, Türkiye’nin 780 bin kilometrekaresinde dikkat edin yine AKP var. Batıda da var, doğuda da. Kuzeyde de var güneyde de. 7 bölgenin tamamında AKP birinci partidir. Neden? Çünkü biz kimseyi dışlamadık, kimseyi ayırmadık, herkesi kucakladık. Yaradılanı yaradandan ötürü sevdik. Canlar arasına milletin fertleri arasında hiçbir ayrım yapmadık. Kardeşçe, bir ve beraber yaşayacağımız bir Türkiye inşa etmenin yoğun çabası içinde olduk. Samimi bir şekilde demokrasinin standartlarını yükseltmenin çabası içinde olduk. 74 milyonun bir ve beraber yaşayacağı bir Türkiye inşa etme çabası içinde olduk. Bundan sonra da bir nebze geriye gidiş olmayacak. 74 milyonun her bir ferdinin yaşam tarzı, inancı, değerleri bizim üstümüzde mübarek bir emanettir. Bize oy verenin de vermeyenin de yaşam tarzını, inanç ve değerlerin, onurumuz, namusumuz, şerefimiz olarak göreceğimizden hiç kimsenin kuşkusu şüphesi tereddütü olmasın. Hangi partiye oy vermiş olursa olsun…
(Türkiye seninle gurur duyuyor tezahüratları)
Her bir kardeşimizin huzur güven barış, adalet içinde yaşamını idame ettireceğinden hiç kimsenin şüphesi olmasın. Yaptıklarımız, yapacaklarımızın teminatıdır. Milletimizden aldığımız güçle, yetkiyle demokrasi daha ileri standartlara kavuşacak, özgürlükler çok daha genişleyecek, herkes kendisini çok daha rahat ifade edecek. Bütün kardeşimlerim 74 milyonun böyle bir gönül huzurunda olmasını yürekten temin ediyorum.
Kibirden sakınacağız, daha hassas olacağız
Sorumluluklarımız çok daha artmıştır, 3. dönemde bu alanda bir teveccuüh gören AKP’nin sorumluluğu kadar hassasiyeti de kat be kat artmıştır. Biz üzerimizde zaten bir emanet taşıyorduk, ama bu emanetin ağırlığı daha da artmıştır.Kibirden zaten sakınıyorduk, bugünden itibaren tüm belediye başkanlarımızla tüm teşkilatımızla… bilesiniz ki çok daha büyük bir hassasityetle sakınacağız. Gururu ve böbürlenmeyi hiçbir zaman kapımızdan içeri almadık, bundan sonra da bu konuda daha hassas olacağız. Tevazu bizim şiarımızdır, bundan sonra da tevazuda toprak gibi olmaya çok daha da fazla özen edeceğiz. Ve bu millete efendi olmaya değil, hizmetkar olmaya devam edeceğiz.
(Recep Tayyip Erdoğan tezahüratları…)
Anayasa için herkesle uzlaşma arayacağız
Sandıktan çıkan sonucu, sandığın verdiği mesajı en doğru şekilde okumanın çabası olacağız. Aziz
milletimiz bize sadece hükümet etme değil, aynı zamanda yeni anayasa yapmak için görev verdi. Uzlaşmayla, müzakereyle, iştişareyle yapma mesajı verdi. Tüm partilerin de meydandaki vaatlerini de sevindirici, umut verici bir gelişme olarak değerlendiriyoruz.330 milletvekilin altında milletvekili çıkardık veya çıkarıyoruz diye kapımızı kapamayacağız. Ana muhalefet ve muhalefete gideceğiz, kabul ederlerse, kabul buyururlarsa, oturup uzlaşmayla, parlamento
dışındaki partiler, STKlarıyla, medyayla, tüm akademisyenlerle, bu anlamda sözü olanlarla en geniş anlamda iştişare ve uzlaşma arayışı içinde olacağımızı daha bu akşamdan ifade ediyorum.
Meydanlarda ifade ettiğimiz gibi sivil, katılımcı, özgürlükçü bir anayasayı hep birlikte yapacağız. Bu anayasada herkes kendisini bulacak. Doğu bulacak, batı bulacak, kuzey bulacak, güney bulacak. Velhasıl Milletim “işte bu benim anayasam” diyecek. Bu anayasa Türkiye’nin her zerresine, milletimin her ferdine hitap edecek. Yeni bir anayasa milletin her ferdini birinci sınıf olarak görecek. Her kimlik, her değer, herkesin özgürlük, demokrasi, barış ve adalet talebine bu anayasa karşılık verecek. Bu anayasa türkün kürdün zazanın arabın çerkesin lazın gürcünün romanın tatarın türkmenin alevinin sünninin azınlıkların yani 74 milyonun anayasası olacak.
Kardeşlerim bu anayasa kardeşlik, dayanışma birlik ve beraberlik üzerine tesis edilecek.
Yatırımlara aynen devam, sosyal talepleri karşılayacağız
Başladığımız hiçbir işi bugüne kadar yarım bırakmadık. Bütün yatırımlarımızı hızla devam ettirecek ve tamamlayacağız. 2023 hedefleri doğrultusunda yeni yatımrımlarımızı hemen başlatacağız. Sosyal kesimlerin taleplerine bu dönemde çok daha fazla karşılık üreteceğiz. İşçinin, emeklinin, kadının, gencin ve çocukların taleplerini çok daha fazla gözeteceğiz. Milli birlik ve kardeşlik projelerini devam ettirecek, annelerin gözyaşlarını gençlerin akan kanını durdurmak için çok daha uğraşacağız. Bölgesel ve küresel meselelerde çok daha aktif olacağız. Kardeşlerim, red politikalarını, inkar politikalarını biz bitirdik. Asimilasyon politikalarını da bitirdik bitiriyoruz. Bölgemizde barışın ve adeletin tesisi için çok daha aktif rol alacağız. Bugüne kadar olduğu gibi bölgemizde hak, hukuk, özgürlük adalet ve demokrasi diyeceğiz.
Biz sizlerle gurur duyuyoruz. Kardeşlerim, sevgili vatandaşlarım, değerli yol arkadaşlarım, bir kez daha tekrar etmek istiyorum, kazanan Türkiye olmuştur. Demokrasimiz, kardeşlik olmuştur. Hiç kimse hüzünlenmesin, hiç kimsenin sevinci coşkusu diğerlerini üzmesin. Çünkü biz hep birlikte Türkiye’yiz. Biz beraberiz, kardeşiz, bunu unutmayın. Her zaman ifade ettiğim gibi bugün hesaplaşma değil, helalleşme günüdür.
Kalbini kırdıklarım haklarını helal etsinler
Kampanya süresinde istemeden kalbini kırdığımız üzdüğümüz kardeşlerimiz varsa hepsinden başta şahsım tüm arkadaşlarım adına helallik diliyorum. Kampanya sürecinde yaşananların, söylenenlerin, meydanlarda kalmasını diliyorum. İstemden incittiğimiz siyasiler varsa onlardan da helallik diyorum. Ben bütün partilere hakkımı, hakkımızı helal ediyorum.
Bu arada AKP teşkilatına buradan mahsus şükranlarımı iletiyorum. Genel başkan yardımcılarıma, bakan ve milletvekili arkadaşlarıma, il ilçe başkanlarıma, kadın kollarıma gençlik kolları üyelerimize, tüm milletvekili aday adaylarına ve adaylarına teşekkür ediyorum. Belediye başkanlarımıza, il meclisi üyelerine, partimiz üyelerine ve gönüldaşlarına yeşekkür ederim. Sandıklarda görev yapan tüm sandık görevlilerine partili partisiz teşekkür ediyorum. Genel merkezimizden bugün kazananın Türkiye olduğu bilinciyle sevinçlerinde kimseyi hüzünlendirmemelerini diliyorum. 3. dönem AKP hükümeti herkese hayırlı olsun. Allah yar ve yardımcı olsun. Yolumuz ve bahtımız açık olsun. Herşey Türkiye için. Herşey demokrasi için. Özgürlük için. Kardeşlik için. 12 Haziran demokrasi bayramı kutlu olsun. Allh’ın selamı rahmeti bereketi üzerimize olsun diyorum. 74 milyonu bir ve beraber olarak kucaklyor hepinizi Allah’a emanet ediyorum.

