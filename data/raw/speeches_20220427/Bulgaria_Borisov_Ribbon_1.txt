Бойко Борисов – откриване на магистрала Тракия 
http://www.youtube.com/watch?v=Sglt39PJj5w
01.07.2012 
Господин Комисар, колеги, 

Много съм щастлив тъй като ходих до Ямбол и се върнах, за да я видя цялата. Мисля че в следващите няколко дена, 12 дена казват, ще стане и отсечката до Ямбол. Но ето така ми се иска да изглежда България: слънчогледи, жита, и по средата магистрала. Всичко засадено в момента, комбайни жънат, слънчогледа е прекрасен като реколта и между тях – магистрала. Убеден съм, че това ще донесе резултати в следващите години за цяла България. И не случайно кметовете са тука и на Стара Загора и на Нова Загора до тях и на Казанлък, всички очакваха с нетърпение. Началото беше Брюксел моста, ако си спомняте, след това магистрала Люлин, след това Южната дъга, след това Спортната зала, след това Меден рудник в Бургас, сега Тракия. Всеки ден... вчера заедно с  еврокомисаря бяхме на Дунав мост 2, изключително съоръжение, което до края на годината и то ще бъде пуснато. Всичко това остава за хроата за следващите поколения.
 Нека другите си говорят, ние всеки ден ще им показваме това, което сме свършили: най-евтини в Европа, качествени, в срок.  И аз истински благодаря и на прзидента Барозу и на еврокомисаря Кан за изключителната помощ, която оказват на България в усвояванеето на европейските фондове и одобряването на нашите проекти. В момента вече в програмата на спорт сме 95% договорени и над 30 и няколко процента усвоени пари. Само напомням: преди да дойдеме ние на власт, всички фондове на Европейския съюз бяха спрени за България. И това трябва да ви е въпроса към Станишев всеки път, когато си отвори устата. Благодарение на тези хора, ние имаме тези магистрали, тези ЖП линии, които ще видите и всичко останало. Когато дойдох, всички фондове бяха спрени, нали така господин Комисар? Всички фондове за България! А сега усвояваме милиарди евро от европейската солидарност. В пъти, в пъти, в пъти по-добри сме от предишното правителство. И това са числови измерения, няма как да се манипулира. 
Искам да помоля тези, които ще карат по Тракия, да бъдат внимателни по двата пътни възела. Ще направиме всичко възожно до 12 дена да пуснем и до Ямбол отсечката. Тя е готова, минах да я видя, но знаете, че 17км, което за първи път ,г-н Комисар, се случва в България, 17км готова магистрала я развалихме заради некачествено строителство. Седемнайсет километра! Днеска щяхме да пуснеме цялата. Но дали сме дума, всяко евро ще бъде отчитано с качествена работа. 

Благодаря на всички, които работиха по лота, на моите приятели работниците, с които вече поне 20 проверки сме направили по този лот, се познаваме със всичките. И следващите лотове на Струма ги очакват, на Хемус, на София – Видин, така че повече оптимизъм. 
Така искам да изглежда България. Благодаря! 