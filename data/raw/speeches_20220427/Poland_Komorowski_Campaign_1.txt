Bronisław Komorowski
Speech during the meeting with citizens of Warsaw one week before elections 2010
13.06.2010
Warsaw
https://www.youtube.com/watch?v=rCYD4jB21l4


Kochani!
Chciałbym wszystkim bardzo serdecznie podziękować, że przyjechaliście z całej Polski na mój apel. Dziękuję wszystkim, którzy jechali z miast, z wielkich miast z małych miast, ze wsi Polskich, z każdego zakątka Polskiego. Dziękuję wszystkim, dziękuję przede wszystkim za to, że możemy w ten sposób być razem. Za to, że możemy dziś być razem tu, w Warszawie, połączeni wspólną myślą o tym, że trzeba działać na rzecz tych, którzy ucierpieli najbardziej w powodzi.
Dziękuję za to, że w ten sposób razem potwierdzamy, że Polskie państwo, to nasze wspólne państwo, jest silne, siłą swoich obywateli, a więc także silne, naszą wspólną siłą. Tutaj, na Warszawskiej Agrykoli, jest Polska optymistyczna i solidarna, jest Polska nadziei i wiary, że nawet największe trudności da się pokonać wytężoną pracą połączoną z przekonaniem, że damy radę. 
To tutaj jest Polska naszych marzeń i naszych snów. To tutaj marzymy, aby w dalszym ciągu, pomimo przeciwieństw i przeszkód, iść ku nowoczesności i dobrobytowi. Tutaj jest Polska naszej dotychczasowej dumy, naszych dotychczasowych dokonań o osiągnięć. Tu, może potwierdzić to, że udało się nam Polskę zbudować, odzyskać dla niej wolności i wzmocnić wszystkie mechanizmy nowoczesności. Dlatego, dlatego możemy dzisiaj patrzeć naszym rodakom prosto w oczy i mówić, że razem przeprowadziliśmy Polskę przez dramatyczne ostatnie miesiące. Że nasze wspólne państwo poradziło sobie i ze wstrząsem dramatu katastrofy Smoleńskiej i z zagrożeniem powodzi dużo lepiej, niż trzynaście lat wcześniej. 
Tak zwyciężymy, ale idziemy ku zwycięstwu mimo tych ludzi, którzy nie potrafią zasadzić drzewka nawet, a twierdzą że zasadzili Dąb Bartek! Mijamy ich, i idziemy dalej. Mijamy ludzi toksycznych, którzy to nawet świeżo zasadzone drzewko potrafili wysuszyć, i doprowadzić do skołowacenia. 
Za wszystkie wyrazy wsparcia, za wszystkie zachęty i dowód, że jesteśmy razem. Dziękuję za kwiaty, dziękuje nawet za bokserskie rękawice. Ale dziękuję najbardziej za te koszulki, czy z jednej strony jest „głosuję na Bronka”, ale z drugiej coś, w co głęboko wierzę, że naprawdę „zgoda buduje”. Kochani jeszcze raz dziękuję. Naprawdę razem Polskę możemy zbudować piękną, wspaniałą, bezpieczną i dostatnią. Dziękuję!