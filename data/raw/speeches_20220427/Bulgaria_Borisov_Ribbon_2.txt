Бойко Борисов, откриване на пожарна в Пловдив, 7.11.2015
https://www.youtube.com/watch?v=axgb30uUqAk	

Дядо Владика, благодаря и на всички, които сте тука, че дойдохте да благословите тези момчета. Аз съм си карал стажовете в тази пожарна. Тук са и Димчев и Кимбата, които ги учих да играят футбол, знаят какви машини имаше тука преди 5-6 години и какво има в момента. И какво следващата година ще се прави за пожарната. Така че дядо Владика, първо да те информирам и се надявам, може и с твоя помощ, в града да има мир. Владко Димитров да стане областен управител, подписал съм се затова днеска. Кмета Тотев го избра народа, разбира се трябва да поздравим и Славчо Атанасов, че добре се бори и се надявам с днешния ден тука да има мир и под твоето напътствие да ги наглеждат. Както се вика, с теб сме гаранти всичко да е за доброто на града. 
Понеже виждам, че тука има полицаи, те днеска бяха главния секретар и шефа на СДВР и тиловаците. Пуснал съм днес Министерско Постановление с целево. Днеска съм им заверени сметките, тъй като аз слушах внимателно някои от протестиращите полицаи, от какво се оплакват. Така че днеска съм им заверил сметките:
    • за ремонт за авто-парк за 32-те структури на МВР – 700 000 лв; 
    • доставка на гориво и резервни части на полицейските сили в това число на Столична Дирекция – 0,5 млн. лв.; 
    • доставка на автомобилни гуми за служебни автомобили, зимни, така че сега в сега като е хубаво времето да могат да ги сменят събота, неделя, понеделник – 720 000 лв.; 
    • доставка на 2000 броя акумулаторни батерии за патрулните автомобили над 200 000 лв.; 
    • доставка на компютърни конфигурации, защото разбрах, че от някъде под наем си вземали компютрите, и принтери на 28 областни дирекции и 4 главни дирекции – 700 000 лв.; 
    • доставка на гориво за отопление на основните структури на МВР, в това число на Елхово и Смолян – 600 000 лв.;
    • подобряване на условия на помещенията  в районите управления на полицията за прием на граждани – 100 000 лв. плюс още 180 млн. лв., които ако актуализираме бюджета ще отидат за заплати. 
Ако това е причина да искат да събарят държавата – да продължават да го правят. В най-голямата криза, искам тука на моите съвипускници и колеги да кажа, най-голямата криза 3,8 % дефицит взех държавата и я оставих на 0,45%. От 0,45% до 3,8%, дедо Владика, това са няколко милиарда дупка. Това че полицията, митниците, данъчните, прокуратурата работи добре, тази дупка с над 2 милиарда я запълнихме. Защото ще каже госпожата уважавана от мен, Боруджиева, обясняваше къде са парите. Дупката, която правителството Орешарски остави – от 0,45% до 3,8%. Там са парите, плюс 100 млн. лв. дадохме за пенсионерите за Коледа и Великден. И сега сме предвидили пак по 50 млн. повече и за Великден и за Коледа. За нашите майки и бащи, който има. Над 107 млн. лв. дадохме на тютюнопроизводителите повече, дотация. Защото и нашите братя, предимно мюсюлманите в тези райони трябва да ядат, а друго за съжаление трудно можем да ги накараме да правят. Над 50 млн. лв. за животновъдите допълнително, милиарди изляхме в земеделието. С 100 млн. лв., старите магистрали, допълнително говоря, 45 млн. лв. повече за правосъдната система. Говорим само за 2015 година, колеги. Отделихме 20 млн. лв. за спешната помощ, да увеличим и на тях заплатите. Увеличихме с 20 млн. лв. заплатите и на учителите, на социалните работници с 10% увеличихме. Сигурно още мога половин час да говоря, защото всяка цифра ми е минала през главата. 
И днеска съм разпоредил на МВР и съм отворил лимит с финансовия министър, за което му благодаря днеска за работата, която свърши, за 200 автобуса, микробуса и автомобили да почне веднага поръчката, за тези, които са специализирани полицейски сили, а и за превозването на бежанци. За това, което разбрах днеска, че има проблем. Моля ви, не се подвеждайте. Година и нещо се харчеха само пари от бюджета, а сега 80% от парите, които влизат в държавата са от европейски фондове, които всички до един бяха спрени преди пожарникаря Борисов да дойде при вас. Това са милиарди, които влязоха в държавата, милиарди – 2. 400 млрд. лв. към днешна дата сме събрали, повече от контрабандисти. И ако вие тук пуснете пожарникарите и полицаите вас да ви използват срещу направеното дотука…аз в цифри говоря. Греха ще си го носите вие. Аз виждате, дори непримирими врагове с Владиката ги събирам и ако не работят заедно за благото на Пловдив…Владиката ще ги накаже. Така че кажете на вашите колеги – аз съм бил ей тук в тая пожарна също. Спал съм и живял съм. А тея, старите пожарникари, знаят, че не съм дал пожарникар да влезе преди мен в огъня 5 години. И някои да приказва, че аз не милея за вас…милея за всичките и ви обясних какво сме направили за тея години. Включително благодарение на вашия, нашия труд бежанците заобикалят България. И днеска граничарите се справиха прекрасно на Елхово. Никой не ви е пипал заплатите, никой ни ви е пипал порциона. Искам да имате по-добра техника, и го правим. 
Дядо Владика, още веднъж благодаря. С Божия помощ и твоя, градът да е добре, да върви напред и да става все по-красив и все по-хубав. Благодаря ви!









